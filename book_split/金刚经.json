[
  {
    "id": "9eda4ad6-147b-449d-af2c-e8a80a9f370f",
    "title": "金刚经.md",
    "chapter_title": null,
    "content": "# 金刚经\n\n\n## 第1页\n\n金剛般若波羅蜜經\n姚秦三藏法師鳩摩羅什譯\n法會因由分第一\n如是我聞：一時，佛在舍衛國祇樹給孤獨園，與大比丘眾千二\n百五十人俱。爾時，世尊食時，著衣持缽，入舍衛大城乞食。於\n其城中次第乞已，還至本處。飯食訖，收衣缽。洗足已，敷座而\n坐。\n善現啟請分第二\n時長老須菩提在大眾中，即從座起，偏袒右肩，右膝著地，合\n掌恭敬。而白佛言：「希有！世尊。如來善護念諸菩薩，善付囑諸\n菩薩。世尊！善男子、善女人，發阿耨多羅三藐三菩提心，應云\n何住？云何降伏其心？」佛言：「善哉！善哉！須菩提！如汝所\n說，如來善護念諸菩薩，善付囑諸菩薩。汝今諦聽，當為汝說。\n善男子、善女人，發阿耨多羅三藐三菩提心，應如是住，如是降\n伏其心。」「唯然！世尊！願樂欲聞。",
    "language": "zh",
    "source_file": "金刚经.md",
    "source_type": "markdown"
  },
  {
    "id": "f5bf4e58-6bac-4370-babd-7736cf4824ad",
    "title": "金刚经.md",
    "chapter_title": null,
    "content": "」\n１\n\n## 第2页\n\n大乘正宗分第三\n佛告須菩提：「諸菩薩摩訶薩，應如是降伏其心：所有一切眾\n生之類─若卵生、若胎生、若濕生、若化生；若有色、若無色；\n若有想、若無想；若非有想非無想，我皆令入無餘涅槃而滅度之。\n如是滅度無量無數無邊眾生，實無眾生得滅度者。何以故？須菩\n提！若菩薩有我相、人相、眾生相、壽者相，即非菩薩。」\n妙行無住分第四\n復次：「須菩提！菩薩於法，應無所住，行於布施。所謂不住\n色布施，不住聲、香、味、觸、法布施。須菩提！菩薩應如是布\n施，不住於相。何以故？若菩薩不住相布施，其福德不可思量。\n須菩提！於意云何？東方虛空可思量不？」「不也，世尊！」「須\n菩提！南、西、北方、四維、上、下虛空，可思量不？」「不也。\n世尊！」「須菩提！菩薩無住相布施，福德亦復如是，不可思量。\n須菩提！菩薩但應如所教住！」\n如理實見分第五\n２\n\n## 第3页\n\n「須菩提！於意云何？",
    "language": "zh",
    "source_file": "金刚经.md",
    "source_type": "markdown"
  },
  {
    "id": "981c2187-0fa9-4343-b72e-99cb9fd06bfd",
    "title": "金刚经.md",
    "chapter_title": null,
    "content": "可以身相見如來不？」「不也，世尊！\n不可以身相得見如來。何以故？如來所說身相，即非身相。」佛\n告須菩提：「凡所有相，皆是虛妄。若見諸相非相，即見如來。」\n正信希有分第六\n須菩提白佛言：「世尊！頗有眾生，得聞如是言說章句，生實\n信不？」佛告須菩提：「莫作是說！如來滅後，後五百歲，有持戒\n修福者，於此章句，能生信心，以此為實。當知是人，不於一佛、\n二佛、三四五佛而種善根，已於無量千萬佛所種諸善根。聞是章\n句，乃至一念生淨信者；須菩提！如來悉知悉見，是諸眾生得如\n是無量福德。何以故？是諸眾生，無復我相、人相、眾生相、壽\n者相、無法相，亦無非法相。何以故？是諸眾生若心取相，即為\n著我、人、眾生、壽者。若取法相，即著我、人、眾生、壽者。\n何以故？若取非法相，即著我、人、眾生、壽者。是故不應取法，\n不應取非法。以是義故，如來常說：汝等比丘！知我說法，如筏\n喻者；法尚應捨，何況非法？",
    "language": "zh",
    "source_file": "金刚经.md",
    "source_type": "markdown"
  },
  {
    "id": "fa80a509-4106-431c-80d8-629c94d74d89",
    "title": "金刚经.md",
    "chapter_title": null,
    "content": "」\n無得無說分第七\n３\n\n## 第4页\n\n「須菩提！於意云何？如來得阿耨多羅三藐三菩提耶？如來\n有所說法耶？」須菩提言：「如我解佛所說義，無有定法，名阿耨\n多羅三藐三菩提；亦無有定法如來可說。何以故？如來所說法，\n皆不可取、不可說；非法、非非法。所以者何？一切賢聖，皆以\n無為法，而有差別。」\n依法出生分第八\n「須菩提！於意云何？若人滿三千大千世界七寶，以用布施。\n是人所得福德，寧為多不？須菩提言：「甚多。世尊！何以故？是\n福德，即非福德性。是故如來說福德多。」「若復有人，於此經中，\n受持乃至四句偈等，為他人說，其福勝彼。何以故？須菩提！一\n切諸佛，及諸佛阿耨多羅三藐三菩提法，皆從此經出。須菩提！\n所謂佛法者，即非佛法。」\n一相無相分第九\n「須菩提！於意云何？須陀洹能作是念，我得須陀洹果不？」\n須菩提言：「不也。世尊！何以故？",
    "language": "zh",
    "source_file": "金刚经.md",
    "source_type": "markdown"
  },
  {
    "id": "8da26ddd-80ad-4550-bb87-a8756eae1ddc",
    "title": "金刚经.md",
    "chapter_title": null,
    "content": "須陀洹名為入流，而無所入；\n４\n\n## 第5页\n\n不入色、聲、香、味、觸、法。是名須陀洹。」「須菩提！於意云\n何？斯陀含能作是念，我得斯陀含果不？」須菩提言：「不也。世\n尊！何以故？斯陀含名一往來，而實無往來，是名斯陀含。」「須\n菩提，於意云何？阿那含能作是念，我得阿那含果不？」須菩提\n言：「不也。世尊！何以故？阿那含名為不來，而實無不來，是故\n名阿那含。」「須菩提！於意云何？阿羅漢能作是念，我得阿羅漢\n道不？」須菩提言：「不也。世尊！何以故？實無有法名阿羅漢。\n世尊！若阿羅漢作是念，我得阿羅漢道，即為著我、人、眾生、\n壽者。世尊！佛說我得無諍三昧，人中最為第一，是第一離欲阿\n羅漢。世尊！我不作是念：『我是離欲阿羅漢。』世尊！我若作是\n念，我得阿羅漢道，世尊則不說須菩提是樂阿蘭那行者，以須菩\n提實無所行，而名須菩提，是樂阿蘭那行。」\n莊嚴淨土分第十\n佛告須菩提：「於意云何？",
    "language": "zh",
    "source_file": "金刚经.md",
    "source_type": "markdown"
  },
  {
    "id": "d9188073-b8fe-4f49-aa6c-dbfb96c83ab0",
    "title": "金刚经.md",
    "chapter_title": null,
    "content": "如來昔在然燈佛所，於法有所得\n不？」「不也，世尊！如來在然燈佛所，於法實無所得。」「須菩\n提！於意云何？菩薩莊嚴佛土不？」「不也。世尊！何以故？莊嚴\n佛土者，即非莊嚴，是名莊嚴。」「是故，須菩提！諸菩薩摩訶薩，\n應如是生清淨心，不應住色生心，不應住聲、香、味、觸、法生\n５\n\n## 第6页\n\n心，應無所住，而生其心。須菩提！譬如有人，身如須彌山王，\n於意云何？是身為大不？」須菩提言：「甚大。世尊！何以故？佛\n說非身，是名大身。」\n無為福勝分第十一\n「須菩提！如恆河中所有沙數，如是沙等恆河，於意云何？是\n諸恆河沙，寧為多不？」須菩提言：「甚多。世尊！但諸恆河，尚\n多無數，何況其沙？」「須菩提！我今實言告汝，若有善男子、善\n女人，以七寶滿爾所恆河沙數三千大千世界，以用布施，得福多\n不？」須菩提言：「甚多。世尊！",
    "language": "zh",
    "source_file": "金刚经.md",
    "source_type": "markdown"
  },
  {
    "id": "83ea18bf-8911-4675-baba-807172482b3c",
    "title": "金刚经.md",
    "chapter_title": null,
    "content": "」佛告須菩提：「若善男子、善\n女人，於此經中，乃至受持四句偈等，為他人說，而此福德，勝\n前福德。」\n尊重正教分第十二\n復次：「須菩提！隨說是經，乃至四句偈等，當知此處，一切\n世間天、人、阿修羅，皆應供養，如佛塔廟。何況有人，盡能受\n持、讀誦。須菩提！當知是人，成就最上第一希有之法；若是經\n典所在之處，即為有佛，若尊重弟子。」\n６\n\n## 第7页\n\n如法受持分第十三\n爾時，須菩提白佛言：「世尊！當何名此經？我等云何奉持？」\n佛告須菩提：「是經名為金剛般若波羅蜜，以是名字，汝當奉持。\n所以者何？須菩提！佛說般若波羅蜜，即非般若波羅蜜，是名般\n若波羅蜜。須菩提！於意云何？如來有所說法不？」須菩提白佛\n言：「世尊！如來無所說。」「須菩提！於意云何？三千大千世界\n所有微塵，是為多不？」須菩提言：「甚多。世尊！」「須菩提！\n諸微塵，如來說非微塵，是名微塵。如來說世界非世界，是名世\n界。",
    "language": "zh",
    "source_file": "金刚经.md",
    "source_type": "markdown"
  },
  {
    "id": "cf80e840-6d56-4354-a299-df759a794af2",
    "title": "金刚经.md",
    "chapter_title": null,
    "content": "須菩提，於意云何？可以三十二相見如來不？」「不也。世尊！\n不可以三十二相得見如來。何以故？如來說三十二相，即是非相，\n是名三十二相。」「須菩提！若有善男子、善女人，以恆河沙等身\n命布施，若復有人，於此經中，乃至受持四句偈等，為他人說，\n其福甚多！」\n離相寂滅分第十四\n爾時，須菩提聞說是經，深解義趣，涕淚悲泣，而白佛言：「希\n有！世尊。佛說如是甚深經典，我從昔來所得慧眼，未曾得聞如\n７\n\n## 第8页\n\n是之經。世尊！若復有人得聞是經，信心清淨，即生實相。當知\n是人成就第一希有功德。世尊！是實相者，則是非相，是故如來\n說名實相。世尊！我今得聞如是經典，信解受持不足為難，若當\n來世後五百歲，其有眾生，得聞是經，信解受持，是人則為第一\n希有。何以故？此人無我相、人相、眾生相、壽者相，所以者何？\n我相，即是非相；人相、眾生相、壽者相，即是非相。何以故？\n離一切諸相，則名諸佛。",
    "language": "zh",
    "source_file": "金刚经.md",
    "source_type": "markdown"
  },
  {
    "id": "9f83f328-60b2-4036-ac7d-66a1a0aae388",
    "title": "金刚经.md",
    "chapter_title": null,
    "content": "」佛告須菩提：「如是，如是！若復有人，\n得聞是經，不驚、不怖、不畏，當知是人，甚為希有。何以故？\n須菩提！如來說第一波羅蜜即非第一波羅蜜，是名第一波羅蜜。\n須菩提！忍辱波羅蜜，如來說非忍辱波羅蜜。何以故？須菩提！\n如我昔為歌利王割截身體，我於爾時，無我相、無人相、無眾生\n相，無壽者相。何以故？我於往昔節節支解時，若有我相、人相、\n眾生相、壽者相，應生瞋恨。須菩提！又念過去於五百世，作忍\n辱仙人，於爾所世，無我相、無人相、無眾生相、無壽者相。是\n故，須菩提！菩薩應離一切相，發阿耨多羅三藐三菩提心，不應\n住色生心，不應住聲、香、味、觸、法生心，應生無所住心。若\n心有住，即為非住。是故佛說菩薩心，不應住色布施。須菩提！\n菩薩為利益一切眾生故，應如是布施。如來說一切諸相，即是非\n相；又說一切眾生，即非眾生。須菩提！如來是真語者、實語者、\n如語者、不誑語者、不異語者。須菩提！",
    "language": "zh",
    "source_file": "金刚经.md",
    "source_type": "markdown"
  },
  {
    "id": "e79bd420-5836-4ec1-a23d-77407ea8281c",
    "title": "金刚经.md",
    "chapter_title": null,
    "content": "如來所得法，此法無實\n８\n\n## 第9页\n\n無虛。須菩提！若菩薩心住於法，而行布施，如人入闇，則無所\n見。若菩薩心不住法，而行布施，如人有目日光明照，見種種色。\n須菩提！當來之世，若有善男子、善女人，能於此經受持、讀誦，\n則為如來，以佛智慧，悉知是人，悉見是人，皆得成就無量無邊\n功德。」\n持經功德分第十五\n「須菩提！若有善男子、善女人，初日分以恆河沙等身布施；\n中日分復以恆河沙等身布施；後日分亦以恆河沙等身布施，如是\n無量百千萬億劫，以身布施。若復有人，聞此經典，信心不逆，\n其福勝彼。何況書寫、受持、讀誦、為人解說。須菩提！以要言\n之，是經有不可思議，不可稱量，無邊功德，如來為發大乘者說，\n為發最上乘者說，若有人能受持、讀誦、廣為人說，如來悉知是\n人、悉見是人，皆得成就不可量、不可稱、無有邊、不可思議功\n德，如是人等，即為荷擔如來阿耨多羅三藐三菩提。何以故？須\n菩提！",
    "language": "zh",
    "source_file": "金刚经.md",
    "source_type": "markdown"
  },
  {
    "id": "8026e917-fafc-4039-9777-534a18aa8c31",
    "title": "金刚经.md",
    "chapter_title": null,
    "content": "若樂小法者，著我見、人見、眾生見、壽者見，則於此經\n不能聽受、讀誦、為人解說。須菩提！在在處處，若有此經，一\n切世間，天、人、阿修羅所應供養，當知此處，則為是塔，皆應\n恭敬，作禮圍遶，以諸華香而散其處。」\n９\n\n## 第10页\n\n能淨業障分第十六\n復次：「須菩提！善男子、善女人，受持、讀誦此經，若為人\n輕賤，是人先世罪業，應墮惡道。以今世人輕賤故，先世罪業，\n則為消滅，當得阿耨多羅三藐三菩提。須菩提！我念過去無量阿\n僧祇劫，於然燈佛前，得值八百四千萬億那由他諸佛，悉皆供養\n承事，無空過者。若復有人，於後末世，能受持、讀誦此經，所\n得功德，於我所供養諸佛功德，百分不及一，千萬億分，乃至算\n數譬喻所不能及。須菩提！若善男子、善女人，於後末世，有受\n持、讀誦此經，所得功德，我若具說者，或有人聞，心則狂亂，\n狐疑不信。須菩提！當知是經義不可思議，果報亦不可思議。",
    "language": "zh",
    "source_file": "金刚经.md",
    "source_type": "markdown"
  },
  {
    "id": "ee3c8596-5f8c-4733-9b39-b0b0e337ba92",
    "title": "金刚经.md",
    "chapter_title": null,
    "content": "」\n究竟無我分第十七\n爾時，須菩提白佛言：「世尊，善男子、善女人，發阿耨多羅\n三藐三菩提心，云何應住？云何降伏其心？」佛告須菩提：「善男\n子、善女人，發阿耨多羅三藐三菩提心者，當生如是心：我應滅\n度一切眾生；滅度一切眾生已，而無有一眾生實滅度者，何以故？\n須菩提若菩薩有我相、人相、眾生相、壽者相，則非菩薩。所以\n１０\n\n## 第11页\n\n者何？須菩提！實無有法，發阿耨多羅三藐三菩提心者。須菩提！\n於意云何？如來於然燈佛所，有法得阿耨多羅三藐三菩提不？」\n「不也。世尊！如我解佛所說義，佛於然燈佛所，無有法得阿耨\n多羅三藐三菩提。」佛言：「如是！如是！須菩提！實無有法，如\n來得阿耨多羅三藐三菩提。須菩提！若有法如來得阿耨多羅三藐\n三菩提者，然燈佛即不與我授記：『汝於來世當得作佛，號釋迦牟\n尼。』以實無有法，得阿耨多羅三藐三菩提，是故然燈佛與我授\n記，作是言：『汝於來世，當得作佛，號釋迦牟尼。",
    "language": "zh",
    "source_file": "金刚经.md",
    "source_type": "markdown"
  },
  {
    "id": "a1941ff7-9e10-4530-af4d-975393d703d9",
    "title": "金刚经.md",
    "chapter_title": null,
    "content": "』何以故？如\n來者，即諸法如義。若有人言：如來得阿耨多羅三藐三菩提，須\n菩提！實無有法，佛得阿耨多羅三藐三菩提。須菩提！如來所得\n阿耨多羅三藐三菩提，於是中無實無虛。是故如來說一切法，皆\n是佛法。須菩提！所言一切法者，即非一切法，是故名一切法。\n須菩提！譬如人身長大。」須菩提言：「世尊！如來說人身長大，\n則為非大身，是名大身。」「須菩提！菩薩亦如是。若作是言：『我\n當滅度無量眾生。』則不名菩薩。何以故？須菩提！實無有法，\n名為菩薩。是故佛說：『一切法，無我、無人、無眾生、無壽者。』\n須菩提！若菩薩作是言：『我當莊嚴佛土。』是不名菩薩。何以故？\n如來說莊嚴佛土者，即非莊嚴，是名莊嚴。須菩提！若菩薩通達\n無我法者，如來說名真是菩薩。」\n１１\n\n## 第12页\n\n一體同觀分第十八\n「須菩提！於意云何？如來有肉眼不？」「如是，世尊！如來\n有肉眼。」「須菩提！於意云何？如來有天眼不？」「如是，世尊！",
    "language": "zh",
    "source_file": "金刚经.md",
    "source_type": "markdown"
  },
  {
    "id": "db593e43-815e-4d73-852e-892c140d9ce8",
    "title": "金刚经.md",
    "chapter_title": null,
    "content": "如來有天眼。」「須菩提！於意云何？如來有慧眼不？」「如是，\n世尊！如來有慧眼。」「須菩提！於意云何？如來有法眼不？」「如\n是，世尊！如來有法眼。」「須菩提！於意云何？如來有佛眼不？」\n「如是，世尊！如來有佛眼。」「須菩提！於意云何？如恆河中所\n有沙，佛說是沙不？」「如是，世尊！如來說是沙。」「須菩提！\n於意云何？如一恆河中所有沙，有如是沙等恆河，是諸恆河所有\n沙數，佛世界如是，寧為多不？」「甚多。世尊！」佛告須菩提：\n「爾所國土中，所有眾生若干種心，如來悉知。何以故？如來說\n諸心，皆為非心，是名為心。所以者何？須菩提！過去心不可得，\n現在心不可得，未來心不可得。」\n法界通化分第十九\n「須菩提！於意云何？若有人滿三千大千世界七寶，以用布\n施，是人以是因緣，得福多不？」「如是，世尊！此人以是因緣，\n得福甚多。」「須菩提！",
    "language": "zh",
    "source_file": "金刚经.md",
    "source_type": "markdown"
  },
  {
    "id": "2a7e02a4-ad00-461f-ba4d-c720c468d8fb",
    "title": "金刚经.md",
    "chapter_title": null,
    "content": "若福德有實，如來不說得福德多，以福德\n１２\n\n## 第13页\n\n無故，如來說得福德多。」\n離色離相分第二十\n「須菩提！於意云何？佛可以具足色身見不？」「不也，世尊！\n如來不應以具足色身見。何以故？如來說具足色身，即非具足色\n身，是名具足色身。」「須菩提！於意云何？如來可以具足諸相見\n不？」「不也，世尊！如來不應以具足諸相見。何以故？如來說諸\n相具足，即非諸相具足，是名諸相具足。」\n非說所說分第二十一\n「須菩提！汝勿謂如來作是念：我當有所說法。莫作是念！何\n以故？若人言如來有所說法，即為謗佛，不能解我所說故。須菩\n提！說法者，無法可說，是名說法。」爾時，慧命須菩提白佛言：\n「世尊！頗有眾生，於未來世，聞說是法，生信心不？」佛言：「須\n菩提！彼非眾生，非不眾生。何以故？須菩提！眾生，眾生者，\n如來說非眾生，是名眾生。」\n無法可得分第二十二\n１３\n\n## 第14页\n\n須菩提白佛言：「世尊！",
    "language": "zh",
    "source_file": "金刚经.md",
    "source_type": "markdown"
  },
  {
    "id": "4c702ac6-8055-4c6e-9a29-8dd3770d007d",
    "title": "金刚经.md",
    "chapter_title": null,
    "content": "佛得阿耨多羅三藐三菩提，為無所得\n耶？」佛言：「如是！如是！須菩提！我於阿耨多羅三藐三菩提，\n乃至無有少法可得，是名阿耨多羅三藐三菩提。」\n淨心行善分第二十三\n復次：「須菩提！是法平等，無有高下，是名阿耨多羅三藐三\n菩提。以無我、無人、無眾生、無壽者，修一切善法，則得阿耨\n多羅三藐三菩提。須菩提！所言善法者，如來說即非善法，是名\n善法。」\n福智無比分第二十四\n「須菩提！若三千大千世界中，所有諸須彌山王，如是等七寶\n聚，有人持用布施。若人以此般若波羅蜜經，乃至四句偈等，受\n持、讀誦，為他人說，於前福德，百分不及一，百千萬億分，乃\n至算數譬喻所不能及。」\n化無所化分第二十五\n１４\n\n## 第15页\n\n「須菩提！於意云何？汝等勿謂如來作是念：『我當度眾生。』\n須菩提！莫作是念！何以故？實無有眾生如來度者。若有眾生如\n來度者，如來即有我、人、眾生、壽者。須菩提！",
    "language": "zh",
    "source_file": "金刚经.md",
    "source_type": "markdown"
  },
  {
    "id": "766454f3-1d34-40d7-b115-8fa2264029b8",
    "title": "金刚经.md",
    "chapter_title": null,
    "content": "如來說有我者，\n則非有我，而凡夫之人，以為有我。須菩提！凡夫者，如來說則\n非凡夫，是名凡夫。」\n法身非相分第二十六\n「須菩提！於意云何？可以三十二相觀如來不？」須菩提言：\n「如是！如是！以三十二相觀如來。」佛言：「須菩提！若以三十\n二相觀如來者，轉輪聖王即是如來。」須菩提白佛言：「世尊！如\n我解佛所說義，不應以三十二相觀如來。」爾時，世尊而說偈言：\n「若以色見我，以音聲求我，是人行邪道，不能見如來。」\n無斷無滅分第二十七\n「須菩提！汝若作是念：『如來不以具足相故，得阿耨多羅三\n藐三菩提。』須菩提！莫作是念：『如來不以具足相故，得阿耨多\n羅三藐三菩提。』須菩提！汝若作是念，發阿耨多羅三藐三菩提\n１５\n\n## 第16页\n\n心者，說諸法斷滅。莫作是念！何以故？發阿耨多羅三藐三菩提\n心者，於法不說斷滅相。」\n不受不貪分第二十八\n「須菩提！若菩薩以滿恆河沙等世界七寶，持用布施。",
    "language": "zh",
    "source_file": "金刚经.md",
    "source_type": "markdown"
  },
  {
    "id": "9fafe325-5bd2-46b3-8137-fbc783993a72",
    "title": "金刚经.md",
    "chapter_title": null,
    "content": "若復有\n人，知一切法無我，得成於忍。此菩薩勝前菩薩所得功德。何以\n故？須菩提！以諸菩薩不受福德故。」須菩提白佛言：「世尊！云\n何菩薩，不受福德？」「須菩提！菩薩所作福德，不應貪著，是故\n說：不受福德。」\n威儀寂靜分第二十九\n「須菩提！若有人言：『如來若來、若去；若坐、若臥。』是\n人不解我所說義。何以故？如來者，無所從來，亦無所去，故名\n如來。」\n一合理相分第三十\n「須菩提！若善男子、善女人，以三千大千世界碎為微塵；於\n１６\n\n## 第17页\n\n意云何？是微塵眾，寧為多不？」須菩提言：「甚多。世尊！何以\n故？若是微塵眾實有者，佛則不說是微塵眾。所以者何？佛說微\n塵眾，即非微塵眾，是名微塵眾。世尊！如來所說三千大千世界，\n則非世界，是名世界。何以故？若世界實有者，即是一合相；如\n來說一合相，則非一合相，是名一合相。」「須菩提！一合相者，\n則是不可說，但凡夫之人，貪著其事。",
    "language": "zh",
    "source_file": "金刚经.md",
    "source_type": "markdown"
  },
  {
    "id": "b7af8f74-af4e-4e45-ba02-b0346f77f959",
    "title": "金刚经.md",
    "chapter_title": null,
    "content": "」\n知見不生分第三十一\n「須菩提！若人言：『佛說我見、人見、眾生見、壽者見。』\n須菩提！於意云何？是人解我所說義不？」「不也，世尊！是人不\n解如來所說義。何以故？世尊說我見、人見、眾生見、壽者見，\n即非我見、人見、眾生見、壽者見，是名我見、人見、眾生見、\n壽者見。」「須菩提！發阿耨多羅三藐三菩提心者，於一切法，應\n如是知、如是見、如是信解，不生法相。須菩提！所言法相者，\n如來說即非法相，是名法相。」\n應化非真分第三十二\n「須菩提！若有人以滿無量阿僧祇世界七寶，持用布施。若有\n１７\n\n## 第18页\n\n善男子、善女人，發菩提心者，持於此經，乃至四句偈等，受持、\n讀誦，為人演說，其福勝彼。云何為人演說？不取於相，如如不\n動。何以故？一切有為法，如夢、幻、泡、影；如露，亦如電，\n應作如是觀。",
    "language": "zh",
    "source_file": "金刚经.md",
    "source_type": "markdown"
  },
  {
    "id": "d4aa61cf-a86f-499b-b77d-3a5369afdd61",
    "title": "金刚经.md",
    "chapter_title": null,
    "content": "」佛說是經已，長老須菩提，及諸比丘、比丘尼、\n優婆塞、優婆夷，一切世間天、人、阿修羅，聞佛所說，皆大歡\n喜，信受奉行。\n淨空法師專集網站(簡)製作\n１８",
    "language": "zh",
    "source_file": "金刚经.md",
    "source_type": "markdown"
  }
]