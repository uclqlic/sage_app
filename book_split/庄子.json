[
  {
    "id": "30fbdb89-c172-4c8d-a24a-7c196527c895",
    "title": "庄子.md",
    "chapter_title": null,
    "content": "# 庄子\n\n\n## 第1页\n\nWord I-Kuan Tao Headquarters\nPaoli Lee (01/13/2007)\n莊莊莊莊子子子子\n逍逍逍逍遙遙遙遙遊遊遊遊第第第第一一一一\n北冥有魚，其名為鯤。鯤之大，不知其幾千里也。化而為鳥，其名為鵬。鵬之背，\n不知其幾千里也；怒而飛，其翼若垂天之雲。是鳥也，海運則將徙於南冥。南冥\n者，天池也。齊 諧者，志怪者也。諧之言曰：「鵬之徙於南冥也，水擊三千里，\n摶扶搖而上者九萬里，去以六月息者也。」野馬也，塵埃也，生物之以息相吹也。\n天之蒼蒼，其正色 邪？其遠而無所至極邪？其視下也，亦若是則已矣。且夫水\n之積也不厚，則其負大舟也無力。覆杯水於坳堂之上，則芥為之舟；置杯焉則膠，\n水淺而舟大也。風之積 也不厚，則其負大翼也無力。故九萬里，則風斯在下矣，\n而後乃今掊風；背負青天而莫之夭閼者，而後乃今將圖南。",
    "language": "zh",
    "source_file": "庄子.md",
    "source_type": "markdown"
  },
  {
    "id": "392f2870-039f-40ad-9e29-f1d0d0baba04",
    "title": "庄子.md",
    "chapter_title": null,
    "content": "蜩與學鳩笑之曰：「我\n決起而飛，槍榆枋而止， 時則不至而控於地而已矣，奚以這九萬里而南為？」\n適莽蒼者，三餐而反，腹猶果然；適百里者，宿舂糧；適千里者，三月聚糧。之\n二蟲又何知！小知不及大知，小 年不及大年。奚以知其然也？朝菌不知晦朔，\n蟪蛄不知春秋，此小年也。楚之南有冥靈者，以五百歲為春，五百歲為秋；上古\n有大椿者，以八千歲為春，八千歲為 秋。此大年也。而彭祖乃今以久特聞，眾\n人匹之，不亦悲乎！湯之問棘也是已。窮髮之北有冥海者，天池也。有魚焉，其\n廣數千里，未有知其脩者，其名為鯤。有鳥 焉，其名為鵬，背若泰山，翼若垂\n天之雲，摶扶搖羊角而上者九萬里，絕雲氣，負青天，然後圖南，且適南冥也。\n斥鴳笑之曰：「彼且奚適也？我騰躍而上，不過數 仞而下，翱翔蓬蒿之間，此\n亦飛之至也，而彼且奚適也？」此小大之辯也。故夫知效一官，行比一鄉，德合\n一君，而徵一國者，其自視也亦若此矣。而宋榮子猶然笑 之。",
    "language": "zh",
    "source_file": "庄子.md",
    "source_type": "markdown"
  },
  {
    "id": "15945f76-2869-4f19-9e73-3308fda32693",
    "title": "庄子.md",
    "chapter_title": null,
    "content": "且舉世而譽之而\n不加勸，舉世而非之而不加沮，定乎內外之分，辯乎榮辱之竟，斯已矣。彼其於\n世，未數數然也。雖然，猶有未樹也。夫列子御風而行，泠然善 也，旬有五日\n而反。彼於致福者，未數數然也。此雖免乎行，猶有所待者也。若夫乘天地之正，\n而御六氣之辯，以遊無窮者，彼且惡乎待哉！故曰：至人無己，神人 無功，聖\n人無名。\n堯讓天下於許由，曰：「日月出矣而爝火不息，其於光也，不亦難乎！時雨降矣\n而猶浸灌，其於澤也，不亦勞乎！夫子立而天下治，而我猶尸之，吾自視缺然。\n請致 天下。」許由曰：「子治天下，天下既已治也。而我猶代子，吾將為名乎？\n名者，實之賓也，吾將為賓乎？鷦鷯巢於深林，不過一枝；偃鼠飲河，不過滿腹。\n歸休乎 君，予無所用天下為！庖人雖不治庖，尸祝不越樽俎而代之矣。」肩 吾\n問於連叔曰：「吾聞言於接輿，大而無當，往而不返。吾驚怖其言，猶河漢而無\n極也，大有徑庭，不近人情焉。",
    "language": "zh",
    "source_file": "庄子.md",
    "source_type": "markdown"
  },
  {
    "id": "72eca07a-95e2-4eab-ad56-26bbba06d16b",
    "title": "庄子.md",
    "chapter_title": null,
    "content": "」連叔曰：「其言謂何哉？」曰︰「藐姑射之山，\n有神人居焉，肌膚若冰雪，淖約若處子。不食五穀，吸風飲露。乘雲氣，御飛龍，\n而遊乎四海之外。其神凝，使物不疵癘而年穀熟。吾以是狂而不信也。」連叔曰：\n「然，瞽者無以與乎文章之觀，聾者無以與乎鐘鼓之聲。豈唯形骸有聾盲哉？夫\n1\n\n## 第2页\n\nWord I-Kuan Tao Headquarters\nPaoli Lee (01/13/2007)\n知亦有之。是其言也，猶時女也。之人也，之德也，將旁礡萬物以為一世蘄乎亂，\n孰 弊弊焉以天下為事！之人也，物莫之傷，大浸稽天而不溺，大旱金石流土山\n焦而熱。是其塵垢秕糠，將猶陶鑄堯舜者也，孰肯以物為事！」\n宋人資章甫而適越，越人斷髮文身，無所用之。堯治天下之民，平海內之政。往\n見四子藐姑射之山，汾水之陽，窅然喪其天下焉。\n惠子謂莊子曰：「魏王貽我大瓠之種，我樹之成而實五石。以盛水漿，其堅不能\n自舉也。",
    "language": "zh",
    "source_file": "庄子.md",
    "source_type": "markdown"
  },
  {
    "id": "da0d073c-904b-464b-b788-fe4ca9a96bf6",
    "title": "庄子.md",
    "chapter_title": null,
    "content": "剖之以為瓢，則瓠落無所容。非不呺然大也，吾為其無用而掊之。」莊\n子 曰：「夫子固拙於用大矣。宋人有善為不龜手之藥者，世世以洴澼絖為事。\n客聞之，請買其方百金。聚族而謀曰：『我世世為洴澼絖，不過數金；今一朝而\n鬻技百 金，請與之。』客得之，以說吳王。越有難，吳王使之將。冬，與越人\n水戰，大敗越人，裂地而封之。能不龜手，一也；或以封，或不免於洴澼絖，則\n所用之異也。 今子有五石之瓠，何不慮以為大樽而浮乎江湖，而憂其瓠落無所\n容？則夫子猶有蓬之心也夫！」\n惠子謂莊子曰：「吾有大樹，人謂之樗。其大本臃腫而不中繩墨，其小枝卷曲而\n不中規矩。立之塗，匠者不顧。今子之言，大而無用，眾所同去也。」莊子曰：\n「子 獨不見狸狌乎？卑身而伏，以候敖者；東西跳梁，不避高下；中於機辟，\n死於罔罟。今夫斄牛，其大若垂天之雲。此能為大矣，而不能執鼠。",
    "language": "zh",
    "source_file": "庄子.md",
    "source_type": "markdown"
  },
  {
    "id": "7d315c4d-c398-4be1-899d-8eecabeb828d",
    "title": "庄子.md",
    "chapter_title": null,
    "content": "今子有大樹，\n患其無 用，何不樹之於無何有之鄉，廣莫之野，彷徨乎無為其側，逍遙乎寢臥\n其下。不夭斤斧，物無害者，無所可用，安所困苦哉！」\n齊齊齊齊物物物物論論論論第第第第二二二二\n南郭子綦隱机而坐，仰天而噓，荅焉似喪其耦。顏成子游立侍乎前，曰：「何居\n乎？形固可使如槁木，而心固可使如死灰乎？今之隱机者，非昔之隱机者也？」\n子綦 曰：「偃，不亦善乎，而問之也！今者吾喪我，汝知之乎？女聞人籟而未\n聞地籟，女聞地籟而未聞天籟夫！」子游曰：「敢問其方。」子綦曰：「夫大塊\n噫氣，其名 為風。是唯無作，作則萬竅怒呺。而獨不聞之翏翏乎？山林之畏佳，\n大木百圍之竅穴，似鼻，似口，似耳，似枅，似圈，似臼，似洼者，似污者；激\n者、謞者、叱 者、吸者、叫者、譹者、宎者、咬者，前者唱于而隨者唱喁。泠\n風則小和，飄風則大和，厲風濟則眾竅為虛。而獨不見之調調，之刀刀乎？",
    "language": "zh",
    "source_file": "庄子.md",
    "source_type": "markdown"
  },
  {
    "id": "9e43f3d4-6dfa-492c-b9ab-caed2e500daa",
    "title": "庄子.md",
    "chapter_title": null,
    "content": "」子\n游曰：「地籟則眾竅 是已，人籟則比竹是已，敢問天籟。」子綦曰：「夫吹萬\n不同，而使其自已也。咸其自取，怒者其誰邪？」\n大知閑閑，小知間間；大言炎炎，小言詹詹。其寐也魂交，其覺也形開。與接為\n構，日以心鬥。縵者、窖者、密者。小恐惴惴，大恐縵縵。其發若機栝，其司是\n非之 謂也；其留如詛盟，其守勝之謂也；其殺若秋冬，以言其日消也；其溺之\n所為之，不可使復之也；其厭也如緘，以言其都洫也；近死之心，莫使復陽也。\n2\n\n## 第3页\n\nWord I-Kuan Tao Headquarters\nPaoli Lee (01/13/2007)\n喜怒哀樂， 慮歎變慹，姚佚啟態；樂出虛，蒸成菌。日夜相代乎前，而莫知其\n所萌。已乎，已乎！旦暮得此，其所由以生乎！非彼無我，非我無所取。是亦近\n矣，而不知其所為 使。若有真宰，而特不得其眹。可行己信，而不見其形，有\n情而無形。",
    "language": "zh",
    "source_file": "庄子.md",
    "source_type": "markdown"
  },
  {
    "id": "efa3fd52-6756-4342-a9ab-be4fd25efdeb",
    "title": "庄子.md",
    "chapter_title": null,
    "content": "百骸、九竅、六藏，賅而存焉，吾誰與為親？汝皆說之乎？其有私焉？\n如是皆有為臣妾乎？其 臣妾不足以相治乎？其遞相為君臣乎？其有真君存焉？\n如求得其情與不得，無益損乎其真。一受其成形，不亡以待盡。與物相刃相靡，\n其行盡如馳，而莫之能止，不 亦悲乎！終身役役而不見其成功，苶然疲役而不\n知其所歸，可不哀邪！人謂之不死，奚益！其形化，其心與之然，可不謂大哀乎？\n人之生也，固若是芒乎？其我獨 芒，而人亦有不芒者乎？夫隨其成心而師之，\n誰獨且無師乎？奚必知代而心自取者有之？愚者與有焉！未成乎心而有是非，是\n今日適越而昔至也。是以無有為有。無 有為有，雖有神禹，且不能知，吾獨且\n奈何哉！\n夫言非吹也，言者有言。其所言者特未定也。果有言邪？其未嘗有言邪？其以為\n異於鷇音，亦有辯乎？其無辯乎？道惡乎隱而有真偽？言惡乎隱而有是非？道惡\n乎往 而不存？言惡乎存而不可？道隱於小成，言隱於榮華。",
    "language": "zh",
    "source_file": "庄子.md",
    "source_type": "markdown"
  },
  {
    "id": "2572ab7c-133d-4edc-9675-2df6130677eb",
    "title": "庄子.md",
    "chapter_title": null,
    "content": "故有儒墨之是非，\n以是其所非而非其所是。欲是其所非而非其所是，則莫若以明。物無非彼，物無\n非是。自彼 則不見，自知則知之。故曰：彼出於是，是亦因彼。彼是方生之說\n也。雖然，方生方死，方死方生；方可方不可，方不可方可；因是因非，因非因\n是。是以聖人不 由，而照之於天，亦因是也。是亦彼也，彼亦是也。彼亦一是\n非，此亦一是非，果且有彼是乎哉？果且無彼是乎哉？彼是莫得其偶，謂之道樞。\n樞始得其環中，以應 無窮。是亦一無窮，非亦一無窮也。故曰：莫若以明。\n以 指喻指之非指，不若以非指喻指之非指也；以馬喻馬之非馬，不若以非馬喻\n馬之非馬也。天地一指也，萬物一馬也。可乎可，不可乎不可。道行之而成，物\n謂之而 然。惡乎然？然於然。惡乎不然？不然於不然。物固有所然，物固有所\n可。無物不然，無物不可。故為是舉莛與楹，厲與西施，恢詭譎怪，道通為一。\n其分也，成 也；其成也，毀也。凡物無成與毀，復通為一。",
    "language": "zh",
    "source_file": "庄子.md",
    "source_type": "markdown"
  },
  {
    "id": "66975762-374c-4cf6-9058-e9862112b080",
    "title": "庄子.md",
    "chapter_title": null,
    "content": "唯達者知通為一，\n為是不用而寓諸庸。庸也者，用也；用也者，通也；通也者，得也。適得而幾矣。\n因是已，已而不 知其然，謂之道。勞神明為一而不知其同也，謂之「朝三」。\n何謂「朝三？」曰：「狙公賦芧，曰：『朝三而暮四。』眾狙皆怒。曰：『然則\n朝四而暮三。』眾狙皆 悅。」名實未虧而喜怒為用，亦因是也。是以聖人和之\n以是非而休乎天鈞，是之謂兩行。\n古之人，其知有所至矣。惡乎至？有以為未始有物者，至矣，盡矣，不可以加矣！\n其次以為有物矣，而未始有封也。其次以為有封焉，而未始有是非也。是非之彰\n也，道之所以虧也。道之所以虧，愛之所以成。果且有成與虧乎哉？果且無成與\n虧乎哉？有成與虧，故昭氏之鼓琴也；無成與虧，故昭氏之不鼓琴也。",
    "language": "zh",
    "source_file": "庄子.md",
    "source_type": "markdown"
  },
  {
    "id": "f4b56f1a-5b54-41b1-8c8f-19c62ec8d114",
    "title": "庄子.md",
    "chapter_title": null,
    "content": "昭文之鼓\n琴 也，師曠之枝策也，惠子之據梧也，三子之知幾乎，皆其盛者也，故載之末\n3\n\n## 第4页\n\nWord I-Kuan Tao Headquarters\nPaoli Lee (01/13/2007)\n年。唯其好之也，以異於彼，其好之也，欲以明之。彼非所明而明之，故以堅白\n之昧終。 而其子又以文之綸終，終身無成。若是而可謂成乎？雖我亦成也。若\n是而不可謂成乎？物與我無成也。是故滑疑之耀，聖人之所鄙也。為是不用而寓\n諸庸，此之謂 「以明」。\n今 且有言於此，不知其與是類乎？其與是不類乎？類與不類，相與為類，則與\n彼無以異矣。雖然，請嘗言之。有始也者，有未始有始也者，有未始有夫未始有\n始也 者。有有也者，有無也者，有未始有無也者，有未始有夫未始有無也者。\n俄而有無矣，而未知有無之果孰有孰無也。今我則已有謂矣，而未知吾所謂之其\n果有謂乎？ 其果無謂乎？",
    "language": "zh",
    "source_file": "庄子.md",
    "source_type": "markdown"
  },
  {
    "id": "87f5a873-67c9-4f43-9b55-e7b5f41595ec",
    "title": "庄子.md",
    "chapter_title": null,
    "content": "夫天下莫大於秋豪之末，而大山為小；莫壽於殤子，\n而彭祖為夭。天地與我並生，而萬物與我為一。既已為一矣，且得有言乎？既已\n謂之一矣，且得無 言乎？一與言為二，二與一為三。自此以往，巧歷不能得，\n而況其凡乎！故自無適有以至於三，而況自有適有乎！無適焉，因是已！\n夫 道未始有封，言未始有常，為是而有畛也。請言其畛：有左，有右，有倫，\n有義，有分，有辯，有競，有爭，此之謂八德。六合之外，聖人存而不論；六合\n之內， 聖人論而不議。春秋經世先王之志，聖人議而不辯。故分也者，有不分\n也；辯也者，有不辯也。曰：「何也？」「聖人懷之，眾人辯之以相示也。故曰：\n辯也者，有 不見也。」夫大道不稱，大辯不言，大仁不仁，大廉不嗛，大勇不\n忮。道昭而不道，言辯而不及，仁常而不成，廉清而不信，勇忮而不成。五者圓\n而幾向方矣！故知 止其所不知，至矣。孰知不言之辯，不道之道？若有能知，\n此之謂天府。",
    "language": "zh",
    "source_file": "庄子.md",
    "source_type": "markdown"
  },
  {
    "id": "f5294042-9123-458e-9718-ae53d5a9dc57",
    "title": "庄子.md",
    "chapter_title": null,
    "content": "注焉而不滿，酌焉而不竭，而不知其所由來，此之謂葆光。故昔者\n堯問於舜曰：「我欲伐 宗、膾、胥敖，南面而不釋然。其故何也？」舜曰：「夫\n三子者，猶存乎蓬艾之間。若不釋然何哉！昔者十日並出，萬物皆照，而況德之\n進乎日者乎！」\n齧 缺問乎王倪曰：「子知物之所同是乎？」曰：「吾惡乎知之！」「子知子之\n所不知邪？」曰：「吾惡乎知之！」「然則物無知邪？」曰：「吾惡乎知之！」\n雖然， 嘗試言之。庸詎知吾所謂知之非不知邪？庸詎知吾所謂不知之非知邪？\n且吾嘗試問乎女：民濕寢則腰疾偏死，鰍然乎哉？木處則惴慄恂懼，猿猴然乎哉？\n三者孰知正 處？民食芻豢，麋鹿食薦，蝍且甘帶，鴟鴉耆鼠，四者孰知正味？\n猿猵狙以為雌，麋與鹿交，鰍與魚游。毛嬙麗姬，人之所美也；魚見之深入，鳥\n見之高飛，麋鹿見 之決驟，四者孰知天下之正色哉？自我觀之，仁義之端，是\n非之塗，樊然殽亂，吾惡能知其辯！",
    "language": "zh",
    "source_file": "庄子.md",
    "source_type": "markdown"
  },
  {
    "id": "bfd7a557-6159-4609-a516-16bbedb80a1e",
    "title": "庄子.md",
    "chapter_title": null,
    "content": "」齧缺曰：「子不知利害，則至人固不知利\n害乎？」王倪曰：「至人 神矣！大澤焚而不能熱，河漢冱而不能寒，疾雷破山、\n飄風振海而不能驚。若然者，乘雲氣，騎日月，而游乎四海之外，死生無變於己，\n而況利害之端乎！」\n4\n\n## 第5页\n\nWord I-Kuan Tao Headquarters\nPaoli Lee (01/13/2007)\n瞿 鵲子問乎長梧子曰：「吾聞諸夫子，聖人不從事於務，不就利，不違害，不\n喜求，不緣道；無謂有謂，有謂無謂，而遊乎塵垢之外。夫子以為孟浪之言，而\n我以為 妙道之行也。吾子以為奚若？」長梧子曰：「是黃帝之所聽熒也，而丘\n也何足以知之！且女亦大早計，見卵而求時夜，見彈而求鴞炙。予嘗為女妄言之，\n女以妄聽 之。奚旁日月，挾宇宙？為其吻合，置其滑涽，以隸相尊。眾人役役，\n聖人愚芚，參萬歲而一成純。萬物盡然，而以是相蘊。予惡乎知說生之非惑邪！",
    "language": "zh",
    "source_file": "庄子.md",
    "source_type": "markdown"
  },
  {
    "id": "7eeb47e8-eada-440e-a818-9770f8002f64",
    "title": "庄子.md",
    "chapter_title": null,
    "content": "予惡乎知惡死 之非弱喪而不知歸者邪！麗之姬，艾封人之子也。晉國之始得之\n也，涕泣沾襟；及其至於王所，與王同筐床，食芻豢，而後悔其泣也。予惡乎知\n夫死者不悔其始之蘄 生乎？夢飲酒者，旦而哭泣；夢哭泣者，旦而田獵。方其\n夢也，不知其夢也。夢之中又占其夢焉，覺而後知其夢也。且有大覺而後知此其\n大夢也，而愚者自以為覺， 竊竊然知之。君乎，牧乎，固哉！丘也與女，皆夢\n也；予謂女夢，亦夢也。是其言也，其名為吊詭。萬世之後而一遇大聖，知其解\n者，是旦暮遇之也。既使我與若辯 矣，若勝我，我不若勝，若果是也？我果非\n也邪？我勝若，若不吾勝，我果是也？而果非也邪？其或是也？其或非也邪？其\n俱是也？其俱非也邪？我與若不能相知 也。則人固受其黮闇，吾誰使正之？使\n同乎若者正之？既與若同矣，惡能正之！使同乎我者正之？既同乎我矣，惡能正\n之！使異乎我與若者正之？既異乎我與若矣， 惡能正之！使同乎我與若者正\n之？",
    "language": "zh",
    "source_file": "庄子.md",
    "source_type": "markdown"
  },
  {
    "id": "49310e47-a212-4667-ba05-7af964c247ac",
    "title": "庄子.md",
    "chapter_title": null,
    "content": "既同乎我與若矣，惡能正之！然則我與若與人俱不能相知也，而待彼也邪？」\n「何謂和之以天倪？」曰：「是不是，然不然。是若 果是也，則是之異乎不是\n也亦無辯﹔然若果然也，則然之異乎不然也亦無辯。化聲之相待、若其不相待。\n和之以天倪，因之以曼衍，所以窮年也。忘年忘義，振於無 竟，故寓諸無竟。\n罔兩問景曰：「曩子行，今子止﹔曩子坐，今子起。何其無特操與？」景曰：「吾\n有待而然者邪？吾所待又有待而然者邪？吾待蛇蚹蜩翼邪？惡識所以然？惡識\n所以不然？」\n昔者莊周夢為胡蝶，栩栩然胡蝶也。自喻適志與！不知周也。俄然覺，則蘧蘧然\n周也。不知周之夢為胡蝶與？胡蝶之夢為周與？周與胡蝶，則必有分矣。此之謂\n物化。\n養養養養生生生生主主主主第第第第三三三三\n吾生也有涯，而知也無涯。以有涯隨無涯，殆已！已而為知者，殆而已矣！為善\n無近名，為惡無近刑，緣督以為經，可以保身，可以全生，可以養親，可以盡年。",
    "language": "zh",
    "source_file": "庄子.md",
    "source_type": "markdown"
  },
  {
    "id": "5a7d07b5-a59a-4fba-9b4d-1bbe636e3bb6",
    "title": "庄子.md",
    "chapter_title": null,
    "content": "庖 丁為文惠君解牛，手之所觸，肩之所倚，足之所履，膝之所踦，砉然響然，\n奏刀騞然，莫不中音，合於桑林之舞，乃中經首之會。文惠君曰：「嘻，善哉！\n技蓋至 此乎？」庖丁釋刀對曰：「臣之所好者道也，進乎技矣。始臣之解牛之\n時，所見無非全牛者﹔三年之后，未嘗見全牛也﹔方今之時，臣以神遇而不以目\n5\n\n## 第6页\n\nWord I-Kuan Tao Headquarters\nPaoli Lee (01/13/2007)\n視，官知止而 神欲行。依乎天理，批大卻，導大窾，因其固然。技經肯綮之未\n嘗微礙，而況大軱乎！良庖歲更刀，割也﹔族庖月更刀，折也﹔今臣之刀十九年\n矣，所解數千牛矣， 而刀刃若新發於硎。彼節者有閒，而刀刃者無厚，以無厚\n入有閒，恢恢乎其於游刃必有餘地矣。是以十九年而刀刃若新發於硎。雖然，每\n至於族，吾見其難為，怵然 為戒，視為止，行為遲，動刀甚微，謋然已解，牛\n不知其死也，如土委地。",
    "language": "zh",
    "source_file": "庄子.md",
    "source_type": "markdown"
  },
  {
    "id": "c25dfd0b-9d7f-43ff-befd-0a4df5b1d36e",
    "title": "庄子.md",
    "chapter_title": null,
    "content": "提刀而立，為之而四顧，為之躊躇滿志，善刀而藏之。」\n文惠君曰：「善哉！吾聞庖丁之 言，得養生焉。」\n公文軒見右師而驚曰：「是何人也？惡乎介也？天與？其人與？」曰：「天也，\n非人也。天之生是使獨也，人之貌有與也。以是知其天也，非人也。」\n澤雉十步一啄，百步一飲，不蘄畜乎樊中。神雖王，不善也。\n老 聃死，秦失弔之，三號而出。弟子曰：「非夫子之友邪？」曰：「然。」「然\n則弔焉若此，可乎？」曰：「然。始也吾以為其人也，而今非也。向吾入而弔焉，\n有 老者哭之，如哭其子﹔少者哭之，如哭其母。彼其所以會之，必有不蘄言而\n言，不蘄哭而哭者。是遁天倍情，忘其所受，古者謂之遁天之刑。適來，夫子時\n也﹔適 去，夫子順也。安時而處順，哀樂不能入也，古者謂是帝之縣解。」指\n窮於為薪，火傳也，不知其盡也。\n人人人人間間間間世世世世第第第第四四四四\n顏 回見仲尼，請行。曰：「奚之？」曰：「將之衛。」曰：「奚為焉？",
    "language": "zh",
    "source_file": "庄子.md",
    "source_type": "markdown"
  },
  {
    "id": "2e137025-3e01-43ef-8cdd-fae6de953e8b",
    "title": "庄子.md",
    "chapter_title": null,
    "content": "」曰：\n「回聞衛君，其年壯，其行獨。輕用其國，而不見其過。輕用民死，死者以國量\n乎澤， 若蕉，民其無如矣！回嘗聞之夫子曰：‘治國去之，亂國就之。醫門多\n疾。’愿以所聞，思其所行，庶幾其國有瘳乎！」仲尼曰：「譆，若殆往而刑耳！\n夫道不欲 雜，雜則多，多則擾，擾則憂，憂而不救。古之至人，先存諸己而后\n存諸人。所存於己者未定，何暇至於暴人之所行！且若亦知夫德之所蕩而知之所\n為出乎哉？德蕩 乎名，知出乎爭。名也者，相軋也﹔知也者，爭之器也。二者\n凶器，非所以盡行也。且德厚信矼，未達人氣﹔名聞不爭，未達人心。而強以仁\n義繩墨之言衒暴人之前 者，是以人惡有其美也，命之曰菑人。菑人者，人必反\n菑之。若殆為人菑夫。且苟為人悅賢而惡不肖，惡用而求有以異？若唯無詔，王\n公必將乘人而鬥其捷。而目將 熒之，而色將平之，口將營之，容將形之，心且\n成之。是以火救火，以水救水，名之曰益多。",
    "language": "zh",
    "source_file": "庄子.md",
    "source_type": "markdown"
  },
  {
    "id": "6f4ef69c-648d-4aa9-9970-1744f0ffbf69",
    "title": "庄子.md",
    "chapter_title": null,
    "content": "順始無窮，若殆以不信厚言，必死\n於暴人之前矣！且昔者桀殺關龍逢， 紂殺王子比干，是皆修其身以下傴拊人之\n民，以下拂其上者也，故其君因其修以擠之。是好名者也。昔者堯攻叢、枝、胥、\n敖，禹攻有扈。國為虛厲，身為刑戮。其 用兵不止，其求實無已，是皆求名實\n者也，而獨不聞之乎？名實者，聖人之所不能勝也，而況若乎！雖然，若必有以\n也，嘗以語我來。」顏回曰「端而虛，勉而一， 則可乎？」曰：「惡！惡可！\n6\n\n## 第7页\n\nWord I-Kuan Tao Headquarters\nPaoli Lee (01/13/2007)\n夫以陽為充孔揚，采色不定，常人之所不違，因案人之所感，以求容與其心。名\n之曰日漸之德不成，而況大德乎！將執而不化，外合而 內不訾，其庸詎可乎！」\n「然則我內直而外曲，成而上比。內直者，與天為徒。與天為徒者，知天子之與\n己，皆天之所子，而獨以己言蘄乎而人善之，蘄乎而人不善 之邪？",
    "language": "zh",
    "source_file": "庄子.md",
    "source_type": "markdown"
  },
  {
    "id": "965d6ee7-92e8-4e57-9704-60e435cd2897",
    "title": "庄子.md",
    "chapter_title": null,
    "content": "若然者，人\n謂之童子，是之謂與天為徒。外曲者，與人之為徒也。擎跽曲拳，人臣之禮也。\n人皆為之，吾敢不為邪？為人之所為者，人亦無疵焉，是之謂與人 為徒。成而\n上比者，與古為徒。其言雖教，適之實也，古之有也，非吾有也。若然者，雖直\n而不病，是之謂與古為徒。若是則可乎？」仲尼曰：「惡！惡可！大多政 法而\n不諜。雖固亦無罪。雖然，止是耳矣，夫胡可以及化！猶師心者也。」顏回曰：\n「吾無以進矣，敢問其方。」仲尼曰：「齋，吾將語若。有心而為之，其易邪？\n易之者，皞天不宜。」顏回曰：「回之家貧，唯不飲酒不茹葷者數月矣。如此則\n可以為齋乎？」曰：「是祭祀之齋，非心齋也。」回曰：「敢問心齋。」仲尼曰：\n「若一志，無聽之以耳而聽之以心﹔無聽之以心而聽之以氣。耳止於聽，心止於\n符。氣也者，虛而待物者也。唯道集虛。虛者，心齋也」顏回曰：「回之未始得\n使， 實有回也﹔得使之也，未始有回也，可謂虛乎？」夫子曰：「盡矣！",
    "language": "zh",
    "source_file": "庄子.md",
    "source_type": "markdown"
  },
  {
    "id": "7f3fb351-3f0a-4b7c-9fb3-e5e253094847",
    "title": "庄子.md",
    "chapter_title": null,
    "content": "吾語\n若：若能入游其樊而無感其名，入則鳴，不入則止。無門無毒，一宅而寓於不得\n已，則幾 矣。絕跡易，無行地難。為人使易以偽，為天使難以偽。聞以有翼飛\n者矣，未聞以無翼飛者也﹔聞以有知知者矣，未聞以無知知者也。瞻彼闋者，虛\n室生白，吉祥止 止。夫且不止，是之謂坐馳。夫徇耳目內通而外於心知，鬼神\n將來舍，而況人乎！是萬物之化也，禹舜之紐也，伏戲、几蘧之所行終，而況散\n焉者乎！」\n葉 公子高將使於齊，問於仲尼曰：「王使諸梁也甚重。齊之待使者，蓋將甚敬\n而不急。匹夫猶未可動，而況諸侯乎！吾甚慄之。子常語諸梁也曰：‘凡事若小\n若大， 寡不道以懽成。事若不成，則必有人道之患﹔事若成，則必有陰陽之患。\n若成若不成而后無患者，唯有德者能之。吾食也執粗而不臧，爨無欲清之人。今\n吾朝受命而 夕飲冰，我其內熱與！吾未至乎事之情，而既有陰陽之患矣！事若\n不成，必有人道之患，是兩也。",
    "language": "zh",
    "source_file": "庄子.md",
    "source_type": "markdown"
  },
  {
    "id": "0b72579b-7ae6-49ac-a5d1-9b2585ce2101",
    "title": "庄子.md",
    "chapter_title": null,
    "content": "為人臣者不足以任之，子其有以語我來！」仲尼\n曰：「天下有大戒 二：其一，命也，其一，義也。子之愛親，命也，不可解於\n心﹔臣之事君，義也，無適而非君也，無所逃於天地之間。是之謂大戒。是以夫\n事其親者，不擇地而安 之，孝之至也﹔夫事其君者，不擇事而安之，忠之盛也﹔\n自事其心者，哀樂不易施乎前，知其不可奈何而安之若命，德之至也。為人臣幾\n者，固有所不得已。行事之 情而忘其身，何暇至於悅生而惡死！夫子其行可矣！\n丘請復以所聞：凡交近則必相靡以信，交遠則必忠之以言。言必或傳之。夫傳兩\n喜兩怒之言，天下之難者也。夫 兩喜必多溢美之言，兩怒必多溢惡之言。凡溢\n之類妄，妄則其信之也莫，莫則傳言者殃。故法言曰：『傳其常情，無傳其溢言，\n則幾乎全。』且以巧斗力者，始乎 陽，常卒乎陰，泰至則多奇巧﹔以禮飲酒者，\n始乎治，常卒乎亂，泰至則多奇樂。凡事亦然，始乎諒，常卒乎鄙﹔其作始也簡，\n其將畢也必巨。",
    "language": "zh",
    "source_file": "庄子.md",
    "source_type": "markdown"
  },
  {
    "id": "634b3e75-5aa0-458b-89df-f84317c4db13",
    "title": "庄子.md",
    "chapter_title": null,
    "content": "言者，風波也﹔行 者，實喪也。夫風波易以動，實喪易以危。\n7\n\n## 第8页\n\nWord I-Kuan Tao Headquarters\nPaoli Lee (01/13/2007)\n故忿設無由，巧言偏辭。獸死不擇音，氣息茀然，於是並生厲心。剋核太至，則\n必有不肖之心應之，而不知其然也。苟為 不知其然也，孰知其所終！故法言曰：\n『無遷令，無勸成。過度益也。』遷令勸成殆事。美成在久，惡成不及改，可不\n慎與！且夫乘物以游心，託不得已以養中，至 矣。何作為報也！莫若為致命，\n此其難者。」\n顏 闔將傅衛靈公太子，而問於蘧伯玉曰﹔「有人於此，其德天殺。與之為無方，\n則危吾國，與之為有方，則危吾身。其知適足以知人之過，而不知其所以過。若\n然 者，吾奈之何？」蘧伯玉曰：「善哉問乎！戒之，慎之，正汝身也哉！形莫\n若就，心莫若和。雖然，之二者有患。就不欲入，和不欲出。",
    "language": "zh",
    "source_file": "庄子.md",
    "source_type": "markdown"
  },
  {
    "id": "5a0c0005-d016-4fdd-b4a5-131a1d191e7e",
    "title": "庄子.md",
    "chapter_title": null,
    "content": "形就而入，且為顛\n為滅，為 崩為蹶﹔心和而出，且為聲為名，為妖為孽。彼且為嬰兒，亦與之為\n嬰兒﹔彼且為無町畦，亦與之為無町畦﹔彼且為無崖，亦與之為無崖﹔達之入於\n無疵。汝不知夫 螳螂乎？怒其臂以當車轍，不知其不勝任也，是其才之美者也。\n戒之，慎之，積伐而美者以犯之，幾矣！汝不知夫養虎者乎？不敢以生物與之，\n為其殺之之怒也﹔不 敢以全物與之，為其決之之怒也。時其飢飽，達其怒心。\n虎之與人異類，而媚養己者，順也﹔故其殺者，逆也。夫愛馬者，以筐盛矢，以\n蜃盛溺。適有蚊虻僕緣，而 拊之不時，則缺銜首碎胸。意有所至而愛有所亡。\n可不慎邪！」\n匠 石之齊，至於曲轅，見櫟社樹。其大蔽數千牛，絜之百圍，其高臨山，十仞\n而后有枝，其可以為舟者旁十數。觀者如市，匠伯不顧，遂行不輟。弟子厭觀之，\n走及 匠石，曰：「自吾執斧斤以隨夫子，未嘗見材如此其美也。先生不肯視，\n行不輟，何邪？」曰：「已矣，勿言之矣！",
    "language": "zh",
    "source_file": "庄子.md",
    "source_type": "markdown"
  },
  {
    "id": "323ad1a6-ace8-4aaf-b246-000e598126be",
    "title": "庄子.md",
    "chapter_title": null,
    "content": "散木也。以為舟，則沉；以為棺槨，\n則速腐；以 為器，則速毀；以為門戶，則液樠；以為柱，則蠹。是不材之木也。\n無所可用，故能若是之壽。」匠石歸，櫟社見夢曰：「女將惡乎比予哉？若將比\n予於文木邪？夫 柤梨橘柚，果蓏之屬，實熟則剝，剝則辱。大枝折，小枝泄。\n此以其能苦其生者也。故不終其天年而中道夭，自掊擊於世俗者也。物莫不若是。\n且予求無所可用久 矣！幾死，乃今得之，為予大用。使予也而有用，且得有此\n大也邪？且也若與予也皆物也，奈何哉其相物也？而幾死之散人，又惡知散木！」\n匠石覺而診其夢。弟子 曰：「趣取無用，則為社，何邪？」曰：「密！若無言！\n彼亦直寄焉！以為不知己者詬厲也。不為社者，且幾有翦乎！且也，彼其所保與\n眾異，而以義喻之，不亦遠 乎！」\n南 伯子綦游乎商之丘，見大木焉，有異：結駟千乘，將隱芘其所藾。子綦曰：\n「此何木也哉！此必有異材夫！",
    "language": "zh",
    "source_file": "庄子.md",
    "source_type": "markdown"
  },
  {
    "id": "69dc2211-be1d-4238-952e-7365e4f77ec4",
    "title": "庄子.md",
    "chapter_title": null,
    "content": "」仰而視其細枝，則拳曲而不可以為棟梁﹔俯而\n視其大 根，則軸解而不可以為棺槨﹔咶其葉，則口爛而為傷﹔嗅之，則使人狂\n酲，三日而不已。子綦曰：「此果不材之木也，以至於此其大也。嗟乎神人，以\n此不材。」宋 有荊氏者，宜楸柏桑。其拱把而上者，求狙猴之杙者斬之﹔三圍\n四圍，求高名之麗者斬之﹔七圍八圍，貴人富商之家求樿傍者斬之。故未終其天\n8\n\n## 第9页\n\nWord I-Kuan Tao Headquarters\nPaoli Lee (01/13/2007)\n年，而中道之夭於斧 斤，此材之患也。故解之以牛之白顙者，與豚之亢鼻者，\n與人有痔病者，不可以適河。此皆巫祝以知之矣，所以為不祥也。此乃神人之所\n以為大祥也。\n支 離疏者，頤隱於臍，肩高於頂，會撮指天，五管在上，兩髀為脅。挫鍼治繲，\n足以餬口﹔鼓莢播精，足以食十人。",
    "language": "zh",
    "source_file": "庄子.md",
    "source_type": "markdown"
  },
  {
    "id": "0027de64-baae-4d64-a34b-d07ed38dbb00",
    "title": "庄子.md",
    "chapter_title": null,
    "content": "上徵武士，則支離攘臂而游於其間﹔上有大\n役， 則支離以有常疾不受功﹔上與病者粟，則受之三鍾與十束薪。夫支離者其\n形者，猶足以養其身，終其天年，又況支離其德者乎！\n孔 子適楚，楚狂接輿游其門曰：「鳳兮鳳兮，何如德之衰也！來世不可待，往\n世不可追也。天下有道，聖人成焉；天下無道，聖人生焉。方今之時，僅免刑焉。\n福輕 乎羽，莫之知載；禍重乎地，莫之知避。已乎已乎！臨人以德。殆乎殆乎！\n畫地而趨。迷陽迷陽，無傷吾行；吾行郤曲，無傷吾足。」山木，自寇也﹔膏火，\n自煎 也。桂可食，故伐之﹔漆可用，故割之。人皆知有用之用，而莫知無用之\n用也。\n德德德德充充充充符符符符第第第第五五五五\n魯 有兀者王駘，從之游者，與仲尼相若。常季問於仲尼曰：「王駘，兀者也，\n從之游者，與夫子中分魯。立不教，坐不議。虛而往，實而歸。固有不言之教，\n無形而 心成者邪？是何人也？」仲尼曰：「夫子，聖人也，丘也直後而未往耳！",
    "language": "zh",
    "source_file": "庄子.md",
    "source_type": "markdown"
  },
  {
    "id": "8a085383-7de9-4fc8-9da7-1ffdd59669a4",
    "title": "庄子.md",
    "chapter_title": null,
    "content": "丘將以為師，而況不若丘者乎！奚假魯國，丘將引天下而與從之。」常季曰：「彼\n兀者也， 而王先生，其與庸亦遠矣。若然者，其用心也獨若之何？」仲尼曰：\n「死生亦大矣，而不得與之變﹔雖天地覆墜，亦將不與之遺﹔審乎無假而不與物\n遷，命物之化而 守其宗也。」常季曰：「何謂也？」仲尼曰：「自其異者視之，\n肝膽楚越也﹔自其同者視之，萬物皆一也。夫若然者，且不知耳目之所宜，而游\n心乎德之和。物視其 所一而不見其所喪，視喪其足猶遺土也。」常季曰：「彼\n為己，以其知得其心，以其心得其常心。物何為最之哉？」仲尼曰：「人莫鑑於\n流水，而鑑於止水。唯止能 止眾止。受命於地，唯松柏獨也正，在冬夏青青﹔\n受命於天，唯堯舜獨也正，在萬物之首。幸能正生，以正眾生。夫保始之徵，不\n懼之實，勇士一人，雄入於九軍。 將求名而能自要者，而猶若是，而況官天地、\n府萬物、直寓六骸、象耳目、一知之所知，而心未嘗死者乎！",
    "language": "zh",
    "source_file": "庄子.md",
    "source_type": "markdown"
  },
  {
    "id": "16a3bf8c-5d60-4005-8004-69b47794767c",
    "title": "庄子.md",
    "chapter_title": null,
    "content": "彼且擇日而登假，\n人則從是也。彼且何肯以物為事乎！」 申徒嘉，兀者也，而與鄭子產同師於伯\n昏無人。子產謂申徒嘉曰：「我先出則子止，子先出則我止。」其明日，又與合\n堂同席而坐。子產謂申徒嘉曰：「我先出則子 止，子先出則我止。今我將出，\n子可以止乎？其未邪？且子見執政而不違，子齊執政乎？」申徒嘉曰：「先生之\n門固有執政焉如此哉？子而悅子之執政而后人者也。 聞之：‘鑑明則塵垢不止，\n止則不明也。久與賢人處則無過。’今子之所取大者，先生也，而猶出言若是，\n不亦過乎！」子產曰：「子既若是矣，猶與堯爭善。計子 之德，不足以自反邪？」\n9\n\n## 第10页\n\nWord I-Kuan Tao Headquarters\nPaoli Lee (01/13/2007)\n申徒嘉曰：「自狀其過，以不當亡者眾﹔不狀其過，以不當存者寡。知不可奈何，\n而安之若命，唯有德者能之。游於羿之彀中。",
    "language": "zh",
    "source_file": "庄子.md",
    "source_type": "markdown"
  },
  {
    "id": "0356f961-7650-45ba-8e7a-f39b6605a09a",
    "title": "庄子.md",
    "chapter_title": null,
    "content": "中央者，中 地也﹔然而不中者，\n命也。人以其全足笑吾不全足者多矣，我怫然而怒，而適先生之所，則廢然而反。\n不知先生之洗我以善邪？吾之自寐邪？吾與夫子游十九年矣， 而未嘗知吾兀者\n也。今子與我游於形骸之內，而子索我於形骸之外，不亦過乎！」子產蹴然改容\n更貌曰：「子無乃稱！」\n魯 有兀者叔山無趾，踵見仲尼。仲尼曰：「子不謹，前既犯患若是矣。雖今來，\n何及矣！」無趾曰：「吾唯不知務而輕用吾身，吾是以亡足。今吾來也，猶有尊\n足者 存，吾是以務全之也。夫天無不覆，地無不載，吾以夫子為天地，安知夫\n子之猶若是也！」孔子曰：「丘則陋矣！夫子胡不入乎？請講以所聞。」無趾出。\n孔子曰： 「弟子勉之！夫無趾，兀者也，猶務學以復補前行之惡，而況全德之\n人乎！」無趾語老聃曰：「孔丘之於至人，其未邪？彼何賓賓以學子為？彼且以\n蘄以諔詭幻怪之 名聞，不知至人之以是為己桎梏邪？",
    "language": "zh",
    "source_file": "庄子.md",
    "source_type": "markdown"
  },
  {
    "id": "265259f4-7e48-4479-aa3a-3ac88569bd6a",
    "title": "庄子.md",
    "chapter_title": null,
    "content": "」老聃曰：「胡不直使彼\n以死生為一條，以可不可為一貫者，解其桎梏，其可乎？」無趾曰：「天刑之，\n安可解！」\n魯 哀公問於仲尼曰：「衛有惡人焉，曰哀駘它。丈夫與之處者，思而不能去也﹔\n婦人見之，請於父母曰：‘與為人妻，寧為夫子妾’者，十數而未止也。未嘗有\n聞其 唱者也，常和人而已矣。無君人之位以濟乎人之死，無聚祿以望人之腹，\n又以惡駭天下，和而不唱，知不出乎四域，且而雌雄合乎前，是必有異乎人者也。\n寡人召而 觀之，果以惡駭天下。與寡人處，不至以月數，而寡人有意乎其為人\n也﹔不至乎期年，而寡人信之。國無宰，寡人傳國焉。悶然而後應，氾然而若辭。\n寡人醜乎，卒 授之國。無幾何也，去寡人而行。寡人恤焉若有亡也，若無與樂\n是國也。是何人者也！」仲尼曰：「丘也嘗使於楚矣，適見純子食於其死母者。\n少焉眴若，皆棄之而 走。不見己焉爾，不得類焉爾。所愛其母者，非愛其形也，\n愛使其形者也。",
    "language": "zh",
    "source_file": "庄子.md",
    "source_type": "markdown"
  },
  {
    "id": "faec35aa-b82b-4c17-9ba0-547f5c02e920",
    "title": "庄子.md",
    "chapter_title": null,
    "content": "戰而死者，其人之葬也不以翣資﹔刖者之屨，無為愛之。皆無其\n本矣。為天子之諸御：不 翦爪，不穿耳﹔取妻者止於外，不得復使。形全猶足\n以為爾，而況全德之人乎！今哀駘它未言而信，無功而親，使人授己國，唯恐其\n不受也，是必才全而德不形者 也。」哀公曰：「何謂才全？」仲尼曰：「死生\n存亡、窮達貧富、賢與不肖、毀譽、飢渴寒暑，是事之變、命之行也。日夜相代\n乎前，而知不能規乎其始者也。故不 足以滑和，不可入於靈府。使之和豫通，\n而不失於兌。使日夜無郤，而與物為春，是接而生時於心者也。是之謂才全。」\n「何謂德不形？」曰：「平者，水停之盛 也。其可以為法也，內保之而外不蕩\n也。德者，成和之修也。德不形者，物不能離也。」哀公異日以告閔子曰：「始\n也吾以南面而君天下，執民之紀而憂其死，吾自 以為至通矣。今吾聞至人之言，\n恐吾無其實，輕用吾身而亡其國。吾與孔丘非君臣也，德友而已矣！",
    "language": "zh",
    "source_file": "庄子.md",
    "source_type": "markdown"
  },
  {
    "id": "408d14d9-2a9f-4f86-a3f3-0f46c8b62d66",
    "title": "庄子.md",
    "chapter_title": null,
    "content": "」\n10\n\n## 第11页\n\nWord I-Kuan Tao Headquarters\nPaoli Lee (01/13/2007)\n闉 跂支離無脤說衛靈公，靈公說之，而視全人，其脰肩肩。甕瓮大癭說齊桓公，\n桓公說之，而視全人，其脰肩肩。故德有所長，而形有所忘。人不忘其所忘，而\n忘其 所不忘，此所謂誠忘。故聖人有所游，而知為孽，約為膠，德為接，工為\n商。聖人不謀，惡用知？不斫，惡用膠？無喪，惡用德？不貨，惡用商？四者，\n天鬻也。天 鬻者，天食也。既受食於天，又惡用人！有人之形，無人之情。有\n人之形，故群於人﹔無人之情，故是非不得於身。眇乎小哉，所以屬於人也﹔謷\n乎大哉，獨成其 天。\n惠子謂莊子曰：「人故無情乎？」莊子曰：「然。」惠子曰：「人而無情，何以\n謂之人？」莊子曰：「道與之貌，天與之形，惡得不謂之人？」惠子曰：「既謂\n之人，惡得無情？」莊子曰：「是非吾所謂情也。",
    "language": "zh",
    "source_file": "庄子.md",
    "source_type": "markdown"
  },
  {
    "id": "2dcd37dd-971b-43fc-a521-d1d6ee65f1cd",
    "title": "庄子.md",
    "chapter_title": null,
    "content": "吾所謂無情者，言人之不以好\n惡內傷其身，常因自然而不益生也。」惠子曰：「不益生，何以有其身？」莊子\n曰： 「道與之貌，天與之形，無以好惡內傷其身。今子外乎子之神，勞乎子之\n精，倚樹而吟，據槁梧而瞑。天選之形，子以堅白鳴。」\n大大大大宗宗宗宗師師師師第第第第六六六六\n知 天之所為，知人之所為者，至矣！知天之所為者，天而生也﹔知人之所為者，\n以其知之所知，以養其知之所不知，終其天年而不中道夭者，是知之盛也。雖然，\n有患，夫知有所待而後當，其所待者特未定也。庸詎知吾所謂天之非人乎？所謂\n人之非天乎？且有真人而後有真知。何謂真人？古之真人，不逆寡，不雄成，不\n謨 士。若然者，過而弗悔，當而不自得也。若然者，登高不慄，入水不濡，入\n火不熱，是知之能登假於道者也若此。古之真人，其寢不夢，其覺無憂，其食不\n甘，其息 深深。真人之息以踵，眾人之息以喉。屈服者，其嗌言若哇。其耆欲\n深者，其天機淺。",
    "language": "zh",
    "source_file": "庄子.md",
    "source_type": "markdown"
  },
  {
    "id": "e75dddf8-0ee8-4466-818e-31e90f9c5cf9",
    "title": "庄子.md",
    "chapter_title": null,
    "content": "古之真人，不知說生，不知惡死。其出不訢，其入不距。翛然\n而往，翛然而來 而矣。不忘其所始，不求其所終。受而喜之，忘而復之。是之\n謂不以心損道，不以人助天，是之謂真人。若然者，其心忘，其容寂，其顙頯。\n淒然似秋，煖然似春， 喜怒通四時，與物有宜而莫知其極。故聖人之用兵也，\n亡國而不失人心。利澤施乎萬世，不為愛人。故樂通物，非聖人也﹔有親，非仁\n也﹔天時，非賢也﹔利害不 通，非君子也﹔行名失己，非士也﹔亡身不真，非\n役人也。若狐不偕、務光、伯夷、叔齊、箕子、胥余、紀他、申徒狄，是役人之\n役，適人之適，而不自適其適者 也。古之真人，其狀義而不朋，若不足而不承﹔\n與乎其觚而不堅也，張乎其虛而不華也﹔邴乎其似喜也，崔乎其不得已也，滀乎\n進我色也，與乎止我德也，廣乎其似 世也，謷乎其未可制也，連乎其似好閉也，\n悗乎忘其言也。以刑為體，以禮為翼，以知為時，以德為循。",
    "language": "zh",
    "source_file": "庄子.md",
    "source_type": "markdown"
  },
  {
    "id": "cfc874cb-3e61-4ff3-8622-a5bd242f36a3",
    "title": "庄子.md",
    "chapter_title": null,
    "content": "以刑為體者，綽乎\n其殺也﹔以禮為翼者，所以行於世也﹔以 知為時者，不得已於事也﹔以德為循\n者，言其與有足者至於丘也，而人真以為勤行者也。故其好之也一，其弗好之也\n一。其一也一，其不一也一。其一與天為徒，其 不一與人為徒，天與人不相勝\n也，是之謂真人。\n11\n\n## 第12页\n\nWord I-Kuan Tao Headquarters\nPaoli Lee (01/13/2007)\n死 生，命也﹔其有夜旦之常，天也。人之有所不得與，皆物之情也。彼特以天\n為父，而身猶愛之，而況其卓乎！人特以有君為愈乎己，而身猶死之，而況其真\n乎！泉 涸，魚相與處於陸，相呴以濕，相濡以沫，不如相忘於江湖。與其譽堯\n而非桀也，不如兩忘而化其道。夫藏舟於壑，藏山於澤，謂之固矣！然而夜半有\n力者負之而 走，昧者不知也。藏小大有宜，猶有所遯。若夫藏天下於天下而不\n得所遯，是恆物之大情也。特犯人之形而猶喜之。",
    "language": "zh",
    "source_file": "庄子.md",
    "source_type": "markdown"
  },
  {
    "id": "f6f27d4d-d538-4e42-b62e-6629812c3fa0",
    "title": "庄子.md",
    "chapter_title": null,
    "content": "若人之形者，萬化而未始有極\n也，其為樂可勝計 邪？故聖人將游於物之所不得遯而皆存。善夭善老，善始善\n終，人猶效之，而況萬物之所系，而一化之所待乎！夫道，有情有信，無為無形﹔\n可傳而不可受，可得而 不可見﹔自本自根，未有天地，自古以固存﹔神鬼神帝，\n生天生地﹔在太極之先而不為高，在六極之下而不為深，先天地生而不為久，長\n於上古而不為老。豨韋氏得 之，以挈天地﹔伏戲氏得之，以襲氣母﹔維斗得之，\n終古不忒﹔日月得之，終古不息﹔堪坏得之，以襲昆侖﹔馮夷得之，以游大川﹔\n肩吾得之，以處大山﹔黃帝得 之，以登雲天﹔顓頊得之，以處玄宮﹔禺強得之，\n立乎北極﹔西王母得之，坐乎少廣，莫知其始，莫知其終﹔彭祖得之，上及有虞，\n下及及五伯﹔傅說得之，以相武 丁，奄有天下，乘東維、騎箕尾而比於列星。\n南 伯子葵問乎女偊曰：「子之年長矣，而色若孺子，何也？」曰：「吾聞道矣。」\n南伯子葵曰：「道可得學邪？」曰：「惡！",
    "language": "zh",
    "source_file": "庄子.md",
    "source_type": "markdown"
  },
  {
    "id": "b1bf2636-720f-4bc6-ab3f-263bc7a83b0d",
    "title": "庄子.md",
    "chapter_title": null,
    "content": "惡可！子非其人也。夫卜梁倚有聖人\n之 才而無聖人之道，我有聖人之道而無聖人之才。吾欲以教之，庶幾其果為聖\n人乎？不然，以聖人之道告聖人之才，亦易矣。吾猶守而告之，三日而後能外天\n下﹔已外 天下矣，吾又守之，七日而後能外物﹔已外物矣，吾又守之，九日而\n後能外生﹔已外生矣，而後能朝徹﹔朝徹而後能見獨﹔見獨而後能無古今﹔無古\n今，而後能入於 不死不生。殺生者不死，生生者不生。其為物無不將也，無不\n迎也，無不毀也，無不成也。其名為攖寧。攖寧也者，攖而後成者也。」南伯子\n葵曰：「子獨惡乎聞 之？」曰：「聞諸副墨之子，副墨之子聞諸洛誦之孫，洛\n誦之孫聞之瞻明，瞻明聞之聶許，聶許聞之需役，需役聞之於謳，於謳聞之玄冥，\n玄冥聞之參寥，參寥聞之 疑始。」\n子 祀、子輿、子犁、子來四人相與語，曰：「孰能以無為首，以生為脊，以死\n為尻﹔孰知死生存亡之一體者，吾與之友矣！」四人相視而笑，莫逆於心，遂相\n與為 友。",
    "language": "zh",
    "source_file": "庄子.md",
    "source_type": "markdown"
  },
  {
    "id": "7b9f593c-9f93-47d8-86da-714385276b11",
    "title": "庄子.md",
    "chapter_title": null,
    "content": "俄而子輿有病，子祀往問之。曰：「偉哉，夫造物者將以予為此拘拘\n也。」曲僂發背，上有五管，頤隱於齊，肩高於頂，句贅指天，陰陽之氣有沴，\n其心閒而無 事，跰足而鑑於井，曰：「嗟乎！夫造物者又將以予為此拘拘也。」\n子祀曰：「女惡之乎？」曰：「亡，予何惡！浸假而化予之左臂以為雞，予因以\n求時夜﹔浸假而 化予之右臂以為彈，予因以求鴞炙﹔浸假而化予之尻以為輪，\n以神為馬，予因以乘之，豈更駕哉！且夫得者，時也﹔失者，順也。安時而處順，\n哀樂不能入也，此古 之所謂縣解也，而不能自解者，物有結之。且夫物不勝天\n久矣，吾又何惡焉！」俄而子來有病，喘喘然將死。其妻子環而泣之。子犁往問\n之，曰：「叱！避！無怛 化！」倚其戶與之語曰：「偉哉造化！又將奚以汝為？\n12\n\n## 第13页\n\nWord I-Kuan Tao Headquarters\nPaoli Lee (01/13/2007)\n將奚以汝適？以汝為鼠肝乎？",
    "language": "zh",
    "source_file": "庄子.md",
    "source_type": "markdown"
  },
  {
    "id": "7a226a6a-afb9-4538-ae63-5caf74a0165e",
    "title": "庄子.md",
    "chapter_title": null,
    "content": "以汝為虫臂乎？」子來曰：「父母於子，東西南北，\n唯命之從。陰陽於人，不翅 於父母。彼近吾死而我不聽，我則悍矣，彼何罪焉？\n夫大塊以載我以形，勞我以生，佚我以老，息我以死。故善吾生者，乃所以善吾\n死也。今大冶鑄金，金踊躍曰： ‘我且必為鏌琊！’大冶必以為不祥之金。今\n一犯人之形，而曰：‘人耳人耳’夫造化者必以為不祥之人。今一以天地為大鑪，\n以造化為大冶，惡乎往而不可哉！」 成然寐，蘧然覺。\n子 桑戶、孟子反、子琴張三人相與語曰：「孰能相與於無相與，相為無相為，\n孰能登天遊霧，撓挑無極，相忘以生，無所終窮？」三人相視而笑，莫逆於心，\n遂相與 為友。莫然有間，而子桑戶死，未葬。孔子聞之，使子貢往侍事焉。或\n編曲，或鼓琴，相和而歌曰：「嗟來桑戶乎！嗟來桑戶乎！而已反其真，而我猶\n為人猗！」子 貢趨而進曰：「敢問臨尸而歌，禮乎？」二人相視而笑曰：「是\n惡知禮意！」子貢反，以告孔子曰：「彼何人者邪？",
    "language": "zh",
    "source_file": "庄子.md",
    "source_type": "markdown"
  },
  {
    "id": "06fcbba9-f293-49e0-8ff4-0f6825c10b42",
    "title": "庄子.md",
    "chapter_title": null,
    "content": "修行無有，而外其形骸，臨\n尸而歌，顏色不變， 無以命之。彼何人者邪？」孔子曰：「彼游方之外者也，\n而丘，游方之內者也。外內不相及，而丘使女往弔之，丘則陋矣！彼方且與造物\n者為人，而游乎天地之一 氣。彼以生為附贅縣疣，以死為決病潰癰。夫若然者，\n又惡知死生先後之所在！假於異物，托於同體﹔忘其肝膽，遺其耳目﹔反復終\n始，不知端倪﹔芒然仿徨乎塵垢 之外，逍遙乎無為之業。彼又惡能憤憤然為世\n俗之禮，以觀眾人之耳目哉！」子貢曰：「然則夫子何方之依？」孔子曰：「丘，\n天之戮民也。雖然，吾與汝共之。」 子貢曰：「敢問其方？」孔子曰：「魚相\n造乎水，人相造乎道。相造乎水者，穿池而養給﹔相造乎道者，無事而生定。故\n曰：魚相忘乎江湖，人相忘乎道術。」子貢 曰：「敢問畸人？」曰：「畸人者，\n畸於人而侔於天。故曰：天之小人，人之君子﹔人之君子，天之小人也。",
    "language": "zh",
    "source_file": "庄子.md",
    "source_type": "markdown"
  },
  {
    "id": "e1a265dd-9a36-45ab-9e9d-78463c44a833",
    "title": "庄子.md",
    "chapter_title": null,
    "content": "」\n顏 回問仲尼曰：「孟孫才，其母死，哭泣無涕，中心不戚，居喪不哀。無是三\n者，以善處喪蓋魯國，固有無其實而得其名者乎？回壹怪之。」仲尼曰：「夫孟\n孫氏盡 之矣，進於知矣，唯簡之而不得，夫已有所簡矣。孟孫氏不知所以生，\n不知所以死。不知就先，不知就後。若化為物，以待其所不知之化已乎。且方將\n化，惡知不化 哉？方將不化，惡知已化哉？吾特與汝，其夢未始覺者邪！且彼\n有駭形而無損心，有旦宅而無耗精。孟孫氏特覺，人哭亦哭，是自其所以乃。且\n也相與吾之耳矣，庸 詎知吾所謂吾之非吾乎？且汝夢為鳥而厲乎天，夢為魚而\n沒於淵。不識今之言者，其覺者乎？其夢者乎？造適不及笑，獻笑不及排，安排\n而去化，乃入於寥天一。」\n意 而子見許由，許由曰：「堯何以資汝？」意而子曰「堯謂我：汝必躬服仁義\n而明言是非。」許由曰：「而奚來為軹？夫堯既已黥汝以仁義，而劓汝以是非矣。\n汝將 何以游夫遙蕩恣睢轉徙之塗乎？",
    "language": "zh",
    "source_file": "庄子.md",
    "source_type": "markdown"
  },
  {
    "id": "1c4d9d65-2d7a-4b53-9268-a8f6e22a64eb",
    "title": "庄子.md",
    "chapter_title": null,
    "content": "」意而子曰：「雖然，吾愿游於其藩。」\n許由曰：「不然。夫盲者無以與乎眉目顏色之好，瞽者無以與乎青黃黼黻之觀。」\n意而子 曰：「夫無莊之失其美，據梁之失其力，黃帝之亡其知，皆在鑪捶之間\n13\n\n## 第14页\n\nWord I-Kuan Tao Headquarters\nPaoli Lee (01/13/2007)\n耳。庸詎知夫造物者之不息我黥而補我劓，使我乘成以隨先生邪？」許由曰：「噫！\n未可知 也。我為汝言其大略：吾師乎！吾師乎齏萬物而不為義，澤及萬世而不\n為仁，長於上古而不為老，覆載天地刻雕眾形而不為巧。此所游已！」\n顏 回曰：「回益矣。」仲尼曰：「何謂也？」曰：「回忘禮樂矣！」曰：「可\n矣，猶未也。」他日復見，曰：「回益矣。」曰：「何謂也？」曰：「回忘仁義\n矣。」 曰：「可矣，猶未也。」他日復見，曰：「回益矣！」曰：「何謂也？」\n曰：「回坐忘矣。」仲尼蹴然曰：「何謂坐忘？",
    "language": "zh",
    "source_file": "庄子.md",
    "source_type": "markdown"
  },
  {
    "id": "d292dc36-d516-4aaa-aeff-ace455e082ec",
    "title": "庄子.md",
    "chapter_title": null,
    "content": "」顏回曰：「墮肢體，黜聰明，\n離形去知， 同於大通，此謂坐忘。」仲尼曰：「同則無好也，化則無常也。而\n果其賢乎！丘也請從而後也。」\n子 輿與子桑友。而霖雨十日，子輿曰：「子桑殆病矣！」裹飯而往食之。至子\n桑之門，則若歌若哭，鼓琴曰：「父邪！母邪！天乎！人乎！」有不任其聲而趨\n舉其詩 焉。子輿入，曰：「子之歌詩，何故若是？」曰：「吾思夫使我至此極\n者而弗得也。父母豈欲吾貧哉？天無私覆，地無私載，天地豈私貧我哉？求其為\n之者而不得 也！然而至此極者，命也夫！」\n應應應應帝帝帝帝王王王王第第第第七七七七\n齧缺問於王倪，四問而四不知。齧缺因躍而大喜，行以告蒲衣子。蒲衣子曰：「而\n乃今知之乎？有虞氏不及泰氏。有虞氏，其猶藏仁以要人，亦得人矣，而未始出\n於非人。泰氏，其臥徐徐，其覺于于。一以己為馬，一以己為牛。其知情信，其\n德甚真，而未始入於非人。」\n肩 吾見狂接輿。狂接輿曰：「日中始何以語女？",
    "language": "zh",
    "source_file": "庄子.md",
    "source_type": "markdown"
  },
  {
    "id": "9e01fa41-0c9e-4ff8-b6e9-53452e180c4c",
    "title": "庄子.md",
    "chapter_title": null,
    "content": "」肩吾曰：「告我君人者以己\n出經式義度，人孰敢不聽而化諸！」狂接輿曰：「是欺德也。其於治天下也，猶\n涉海鑿 河，而使蚊負山也。夫聖人之治也，治外夫？正而後行，確乎能其事者\n而已矣。且鳥高飛以避矰弋之害，鼷鼠深穴乎神丘之下，以避熏鑿之患，而曾二\n虫之無知？」\n天根游於殷陽，至蓼水之上，適遭無名人而問焉，曰：「請問為天下。」無名人\n曰：「去！汝鄙人也，何問之不豫也！予方將與造物者為人，厭，則又乘夫莽眇\n之鳥，以出六極之外，而游無何有之鄉，以處壙垠之野。汝又何帠以治天下感予\n之心為？」又復問，無名人曰：「汝游心於淡，合氣於漠，順物自然而無容私焉，\n而 天下治矣。」\n陽 子居見老聃，曰：「有人於此，嚮疾強梁，物徹疏明，學道不卷，如是者，\n可比明王乎？」老聃曰：「是於聖人也，胥易技係，勞形怵心者也。且也虎豹之\n文來 田，猿狙之便來藉。如是者，可比明王乎？",
    "language": "zh",
    "source_file": "庄子.md",
    "source_type": "markdown"
  },
  {
    "id": "f5a8274f-5d30-4fc5-bfde-d0efd60f076b",
    "title": "庄子.md",
    "chapter_title": null,
    "content": "」陽子居蹴然曰：「敢問明王\n14\n\n## 第15页\n\nWord I-Kuan Tao Headquarters\nPaoli Lee (01/13/2007)\n之治。」老聃曰：「明王之治：功蓋天下而似不自己，化貸萬物而民弗恃。有莫\n舉名，使物 自喜。立乎不測，而游於無有者也。」\n鄭 有神巫曰季咸，知人之死生存亡、禍福壽夭，期以歲月旬日若神。鄭人見之，\n皆棄而走。列子見之而心醉，歸，以告壺子，曰：「始吾以夫子之道為至矣，則\n又有 至焉者矣。」壺子曰：「吾與汝既其文，未既其實。而固得道與？眾雌而\n無雄，而又奚卵焉！而以道與世亢，必信，夫故使人得而相汝。嘗試與來，以予\n示之。」明 日，列子與之見壺子。出而謂列子曰：「嘻！子之先生死矣！弗活\n矣！不以旬數矣！吾見怪焉，見濕灰焉。」列子入，泣涕沾襟以告壺子。壺子曰：\n「鄉吾示之以地 文，萌乎不震不止，是殆見吾杜德機也。嘗又與來。」明日，\n又與之見壺子。",
    "language": "zh",
    "source_file": "庄子.md",
    "source_type": "markdown"
  },
  {
    "id": "8fcbdc3e-e227-4926-85bf-2e552fa4fa5d",
    "title": "庄子.md",
    "chapter_title": null,
    "content": "出而謂列子曰：「幸矣！子之先生遇我也，有瘳矣！全然有生矣！\n吾見其杜權矣！」列 子入，以告壺子。壺子曰：「鄉吾示之以天壤，名實不入，\n而機發於踵。是殆見吾善者機也。嘗又與來。」明日，又與之見壺子。出而謂列\n子曰：「子之先生不齊， 吾無得而相焉。試齊，且復相之。」列子入，以告壺\n子。壺子曰：「吾鄉示之以太沖莫勝，是殆見吾衡氣機也。鯢桓之審為淵，止水\n之審為淵，流水之審為淵。淵有 九名，此處三焉。嘗又與來。」明日，又與之\n見壺子。立未定，自失而走。壺子曰：「追之！」列子追之不及。反，以報壺子\n曰：「已滅矣，已失矣，吾弗及已。」 壺子曰：「鄉吾示之以未始出吾宗。吾\n與之虛而委蛇，不知其誰何，因以為弟靡，因以為波流，故逃也。」然後列子自\n以為未始學而歸。三年不出，為其妻爨，食豕 如食人，於事無與親。雕琢復朴，\n塊然獨以其形立。紛而封哉，一以是終。\n無為名尸，無為謀府，無為事任，無為知主。",
    "language": "zh",
    "source_file": "庄子.md",
    "source_type": "markdown"
  },
  {
    "id": "65ec713b-a9af-4c92-9589-92f2da6b9783",
    "title": "庄子.md",
    "chapter_title": null,
    "content": "體盡無窮，而游無朕。盡其所受乎\n天，而無見得，亦虛而已！至人之用心若鏡，不將不迎，應而不藏，故能勝物而\n不傷。\n南海之帝為儵，北海之帝為忽，中央之帝為渾沌。儵與忽時相下遇於渾沌之地，\n渾沌待之甚善。儵與忽謀報渾沌之德，曰：「人皆有七竅以視聽食息此獨無有，\n嘗試鑿之。」日鑿一竅，七日而渾沌死。\n駢駢駢駢拇拇拇拇第第第第八八八八\n駢 拇枝指，出乎性哉！而侈於德。附贅縣疣，出乎形哉！而侈於性。多方乎仁\n義而用之者，列於五藏哉！而非道德之正也。是故駢於足者，連無用之肉也；枝\n於手 者，樹無用之指也；多方駢枝於五藏之情者，淫僻於仁義之行，而多方於\n聰明之用也。是故駢於明者，亂五色，淫文章，青黃黼黻之煌煌非乎？而離朱是\n已！多於聰 者，亂五聲，淫六律，金石絲竹黃鐘大呂之聲非乎？而師曠是已！\n枝於仁者，擢德塞性以收名聲，使天下簧鼓以奉不及之法非乎？而曾、史是已。",
    "language": "zh",
    "source_file": "庄子.md",
    "source_type": "markdown"
  },
  {
    "id": "1cae69a2-72fc-4100-99e6-a898bfed3d6c",
    "title": "庄子.md",
    "chapter_title": null,
    "content": "駢於辯者，累瓦結 繩竄句，游心於堅白同異之間，而敝跬譽無用之言非乎？而\n15\n\n## 第16页\n\nWord I-Kuan Tao Headquarters\nPaoli Lee (01/13/2007)\n楊墨是已。故此皆多駢旁枝之道，非天下之至正也。彼正正者，不失其性命之情。\n故合者不為駢，而枝者 不為跂；長者不為有餘，短者不為不足。是故鳧脛雖短，\n續之則憂；鶴脛雖長，斷之則悲。故性長非所斷，性短非所續，無所去憂也。意\n仁義其非人情乎！彼仁人何 其多憂也？且夫駢於拇者，決之則泣；枝於手者，\n齕之則啼。二者，或有餘於數，或不足於數，其於憂一也。今世之仁人，蒿目而\n憂世之患；不仁之人，決性命之情 而饕貴富。故意仁義其非人情乎！自三代以\n下者，天下何其囂囂也？且夫待鉤繩規矩而正者，是削其性也；待繩約膠漆而固\n者，是侵其德者也；屈折禮樂，呴俞仁 義，以慰天下之心者，此失其常然也。",
    "language": "zh",
    "source_file": "庄子.md",
    "source_type": "markdown"
  },
  {
    "id": "50b8fe58-4d4b-4391-8c00-7aabdc62763c",
    "title": "庄子.md",
    "chapter_title": null,
    "content": "天下有常然，常然者，曲者不以鉤，直者不以繩，圓者不以規，方者不以矩，附\n離不以膠漆，約束不以纆索。故天下誘然皆 生，而不知其所以生；同焉皆得，\n而不知其所以得。故古今不二，不可虧也。則仁義又奚連連如膠漆纆索而游乎道\n德之間為哉！使天下惑也！夫小惑易方，大惑易 性，何以知其然邪？自虞氏招\n仁義以撓天下也，天下莫不奔命於仁義。是非以仁義易其性與？故嘗試論之，自\n三代以下者，天下莫不以物易其性矣！小人則以身殉 利；士則以身殉名；大夫\n則以身殉家；聖人則以身殉天下。故此數子者，事業不同，名聲異號，其於傷性\n以身為殉，一也。臧與穀，二人相與牧羊，而俱亡其羊。問 臧奚事，則挾策讀\n書；問穀奚事，則博塞以游。二人者，事業不同，其於亡羊均也。伯夷死名於首\n陽之下，盜跖死利於東陵之上。二人者，所死不同，其於殘生傷性 均也。奚必\n伯夷之是而盜跖之非乎？天下盡殉也。",
    "language": "zh",
    "source_file": "庄子.md",
    "source_type": "markdown"
  },
  {
    "id": "73f920d7-53b9-45c8-846a-c8163cf47655",
    "title": "庄子.md",
    "chapter_title": null,
    "content": "彼其所殉仁義也，則俗謂之君子；其所殉\n貨財也，則俗謂之小人。其殉一也，則有君子焉，有小人焉；若其殘生損 性，\n則盜跖亦伯夷已，又惡取君子小人於其間哉！且夫屬其性乎仁義者，雖通如曾、\n史，非吾所謂臧也；屬其性於五味，雖通如俞兒，非吾所謂臧也；屬其性乎五 聲，\n雖通如師曠，非吾所謂聰也；屬其性乎五色，雖通如離朱，非吾所謂明也。吾所\n謂臧者，非所謂仁義之謂也，臧於其德而已矣；吾所謂臧者，非所謂仁義之謂 也，\n任其性命之情而已矣；吾所謂聰者，非謂其聞彼也，自聞而已矣；吾所謂明者，\n非謂其見彼也，自見而已矣。夫不自見而見彼，不自得而得彼者，是得人之得而\n不自得其得者也，適人之適而不自適其適者也。夫適人之適而不自適其適，雖盜\n跖與伯夷，是同為淫僻也。余愧乎道德，是以上不敢為仁義之操，而下不敢為淫\n僻之 行也。\n馬馬馬馬蹄蹄蹄蹄第第第第九九九九\n馬， 蹄可以踐霜雪，毛可以御風寒。",
    "language": "zh",
    "source_file": "庄子.md",
    "source_type": "markdown"
  },
  {
    "id": "887e29eb-d4a3-46de-b4d2-c7380eb80193",
    "title": "庄子.md",
    "chapter_title": null,
    "content": "齕草飲水，翹足而陸，此馬之真性也。雖\n有義臺路寢，無所用之。及至伯樂，曰：「我善治馬。」燒之，剔之，刻之，雒\n之。連 之以羈馽，編之以皁棧，馬之死者十二三矣；飢之，渴之，馳之，驟之，\n整之，齊之，前有橛飾之患，而後有鞭筴之威，而馬之死者已過半矣！陶者曰：\n「我善治 埴。圓者中規，方者中矩。」匠人曰：「我善治木。」曲者中鉤，直\n者應繩。夫埴木之性，豈欲中規矩鉤繩哉？然且世世稱之曰：「伯樂善治馬，而\n陶匠善治埴 木。」此亦治天下者之過也。吾意善治天下者不然。彼民有常性，\n16\n\n## 第17页\n\nWord I-Kuan Tao Headquarters\nPaoli Lee (01/13/2007)\n織而衣，耕而食，是謂同德；一而不黨，命曰天放。故至德之世，其行填填，其\n視顛顛。當是時 也，山無蹊隧，澤無舟梁；萬物群生，連屬其鄉；禽獸成群，\n草木遂長。是故禽獸可係羈而游，鳥鵲之巢可攀援而闚。",
    "language": "zh",
    "source_file": "庄子.md",
    "source_type": "markdown"
  },
  {
    "id": "be025a96-c35c-4a3c-9312-2da5a6c6a018",
    "title": "庄子.md",
    "chapter_title": null,
    "content": "夫至德之世，同與禽獸\n居，族與萬物並。惡乎 知君子小人哉！同乎無知，其德不離；同乎無欲，是謂\n素樸。素樸而民性得矣。及至聖人，蹩躠為仁，踶跂為義，而天下始疑矣。澶漫\n為樂，摘辟為禮，而天下始分 矣。故純樸不殘，孰為犧尊！白玉不毀，孰為珪\n璋！道德不廢，安取仁義！性情不離，安用禮樂！五色不亂，孰為文采！無聲不\n亂，孰應六律！夫殘樸以為器，工匠 之罪也；毀道德以為仁義，聖人之過也。\n夫馬，陸居則食草飲水，喜則交頸相靡，怒則分背相踶。馬知已此矣！夫加之以\n衡扼，齊之以月題，而馬知介倪闉扼鷙曼詭 銜竊轡。故馬之知而能至盜者，伯\n樂之罪也。夫赫胥氏之時，民居不知所為，行不知所之，含哺而熙，鼓腹而游。\n民能以此矣！及至聖人，屈折禮樂以匡天下之形， 縣跂仁義以慰天下之心，而\n民乃始踶跂好知，爭歸於利，不可止也。此亦聖人之過也。",
    "language": "zh",
    "source_file": "庄子.md",
    "source_type": "markdown"
  },
  {
    "id": "67328ac6-6d8f-451f-b7d1-6d22ac180947",
    "title": "庄子.md",
    "chapter_title": null,
    "content": "胠胠胠胠篋篋篋篋第第第第十十十十\n將 為胠篋探囊發匱之盜而為守備，則必攝緘滕，固扃鐍，此世俗之所謂知也。\n然而巨盜至，則負匱揭篋擔囊而趨，唯恐緘滕扃鐍之不固也。然則鄉之所謂知者，\n不乃 為大盜積者也？故嘗試論之，世俗之所謂知者，有不為大盜積者乎？所謂\n聖者，有不為大盜守者乎？何以知其然邪？昔者齊國鄰邑相望，雞狗之音相聞，\n罔罟之所 布，耒耨之所刺，方二千餘里。闔四竟之內，所以立宗廟社稷，治邑\n屋州閭鄉曲者，曷嘗不法聖人哉？然而田成子一旦殺齊君而盜其國，所盜者豈獨\n其國邪？並與其 聖知之法而盜之，故田成子有乎盜賊之名，而身處堯舜之安；\n小國不敢非，大國不敢誅，十二世有齊國。則是不乃竊齊國，並與其聖知之法以\n守其盜賊之身乎？嘗試 論之，世俗之所謂至知者，有不為大盜積者乎？所謂至\n聖者，有不為大盜守者乎？何以知其然邪？昔者龍逄斬，比干剖，萇弘胣，子胥\n靡。故四子之賢而身不免乎 戮。",
    "language": "zh",
    "source_file": "庄子.md",
    "source_type": "markdown"
  },
  {
    "id": "438f65e7-1bec-4058-ac5c-ad69a6668fe2",
    "title": "庄子.md",
    "chapter_title": null,
    "content": "故跖之徒問跖曰：「盜亦有道乎？」跖曰：「何\n適而無有道邪？」夫妄意室中之藏，聖也；入先，勇也；出後，義也；知可否，\n知也；分均，仁也。五者不備而 能成大盜者，天下未之有也。」由是觀之，善\n人不得聖人之道不立，跖不得聖人之道不行；天下之善人少而不善人多，則聖人\n之利天下也少而害天下也多。故曰：唇 竭則齒寒，魯酒薄而邯鄲圍，聖人生而\n大盜起。掊擊聖人，縱舍盜賊，而天下始治矣。夫川竭而谷虛，丘夷而淵實。聖\n人已死，則大盜不起，天下平而無故矣！聖人 不死，大盜不止。雖重聖人而治\n天下，則是重利盜跖也。為之斗斛以量之，則并與斗斛而竊之；為之權衡以稱之，\n則并與權衡而竊之；為之符璽以信之，則并與符璽 而竊之；為之仁義以矯之，\n則并與仁義而竊之。何以知其然邪？彼竊鉤者誅，竊國者為諸侯，諸侯之門而仁\n義存焉。則是非竊仁義聖知邪？",
    "language": "zh",
    "source_file": "庄子.md",
    "source_type": "markdown"
  },
  {
    "id": "f02b4a59-f7af-4a0f-9130-b00d23064491",
    "title": "庄子.md",
    "chapter_title": null,
    "content": "故逐於大盜，揭諸侯，竊 仁義并斗斛權衡符璽\n之利者，雖有軒冕之賞弗能勸，斧鉞之威弗能禁。此重利盜跖而使不可禁者，是\n乃聖人之過也。故曰：「魚不可脫於淵，國之利器不可以示 人。」彼聖人者，\n17\n\n## 第18页\n\nWord I-Kuan Tao Headquarters\nPaoli Lee (01/13/2007)\n天下之利器也，非所以明天下也。故絕聖棄知，大盜乃止；擿玉毀珠，小盜不起；\n焚符破璽，而民朴鄙；掊斗折衡，而民不爭；殫殘天下之聖法， 而民始可與論\n議。擢亂六律，鑠絕竽瑟，塞瞽曠之耳，而天下始人含其聰矣；滅文章，散五采，\n膠離朱之目，而天下始人含其明矣；毀絕鉤繩而棄規矩，攦工倕之 指，而天下\n始人有其巧矣。故曰：大巧若拙。削曾、史之行，鉗楊、墨之口，攘棄仁義，而\n天下之德始玄同矣。",
    "language": "zh",
    "source_file": "庄子.md",
    "source_type": "markdown"
  },
  {
    "id": "51027c72-6f55-4f08-8e64-6a0a6be3de32",
    "title": "庄子.md",
    "chapter_title": null,
    "content": "彼人含其明，則天下不鑠矣；人含其聰，則天下不累 矣；\n人含其知，則天下不惑矣；人含其德，則天下不僻矣。彼曾、史、楊、墨、師曠、\n工倕、離朱者，皆外立其德，而以爚亂天下者也，法之所無用也。子獨不知至 德\n之世乎？昔者容成氏、大庭氏、伯皇氏、中央氏、栗陸氏、驪畜氏、軒轅氏、赫\n胥氏、尊盧氏、祝融氏、伏犧氏、神農氏，當是時也，民結繩而用之。甘其食，\n美 其服，樂其俗，安其居，鄰國相望，雞狗之音相聞，民至老死而不相往來。\n若此之時，則至治已。今遂至使民延頸舉踵，曰「某所有賢者」，贏糧而趣之，\n則內棄其 親，而外去其主之事，足跡接乎諸侯之境，車軌結乎千里之外。則是\n上好知之過也。上誠好知而無道，則天下大亂矣。何以知其然邪？夫弓弩畢弋機\n變之知多，則鳥 亂於上矣；鉤餌罔罟罾笱之知多，則魚亂於水矣；削格羅落罝\n罘之知多，則獸亂於澤矣；知詐漸毒、頡滑堅白、解垢同異之變多，則俗惑於辯\n矣。",
    "language": "zh",
    "source_file": "庄子.md",
    "source_type": "markdown"
  },
  {
    "id": "2c1b2a82-9cc5-47b2-8b48-24d7a09dac76",
    "title": "庄子.md",
    "chapter_title": null,
    "content": "故天下每每大亂， 罪在於好知。故天下皆知求其所不知而不知求其所已知\n者，皆知非其所不善而不知非其所已善者，是以大亂。故上悖日月之明，下爍山\n川之精，中墮四時之施；惴耎 之蟲，肖翹之物，莫不失其性。甚矣夫好知之亂\n天下也！自三代以下者是已，舍夫種種之機而悅夫役役之佞；釋夫恬淡無為而悅\n夫啍啍之意，啍啍已亂天下矣！\n在在在在宥宥宥宥第第第第十十十十一一一一\n聞在宥天下，不聞治天下也。在之也者，恐天下之淫其性也；宥之也者，恐天下\n之遷其德也。天下不淫其性，不遷其德，有治天下者哉？昔堯之治天下也，使天\n下欣 欣焉人樂其性，是不恬也；桀之治天下也，使天下瘁瘁焉人苦其性，是不\n愉也。夫不恬不愉。非德也。非德也而可長久者，天下無之。人大喜邪？毗於陽；\n大怒邪， 毗於陰。陰陽並毗，四時不至，寒暑之和不成，其反傷人之形乎！使\n人喜怒失位，居處無常，思慮不自得，中道不成章。",
    "language": "zh",
    "source_file": "庄子.md",
    "source_type": "markdown"
  },
  {
    "id": "f1b89761-5376-4857-bb73-c79bdc7dc6e8",
    "title": "庄子.md",
    "chapter_title": null,
    "content": "於是乎天下始喬詰卓鷙，而\n後有盜跖、曾、 史之行。故舉天下以賞其善者不足，舉天下以罰其惡者不給。\n故天下之大不足以賞罰。自三代以下者，匈匈焉終以賞罰為事，彼何暇安其性命\n之情哉！而且說明邪？ 是淫於色也；說聰邪？是淫於聲也；說仁邪？是亂於德\n也；說義邪？是悖於理也；說禮邪？是相於技也；說樂邪？是相於淫也；說聖邪？\n是相於藝也；說知邪？是相 於疵也。天下將安其性命之情，之八者，存可也，\n亡可也；天下將不安其性命之情，之八者，乃始臠卷愴囊而亂天下也。而天下乃\n始尊之惜之，甚矣天下之惑也！豈 直過也而去之邪！乃齊戒以言之，跪坐以進\n之，鼓歌以(人舞)之。吾若是何哉？故君子不得已而臨蒞天下，莫若無為。無為\n也而後安其性命之情。",
    "language": "zh",
    "source_file": "庄子.md",
    "source_type": "markdown"
  },
  {
    "id": "edb2fdc7-b518-40e0-8e80-15d1c7809d05",
    "title": "庄子.md",
    "chapter_title": null,
    "content": "故貴以身於為天下，則可以托天下；愛以身於為天下，則\n18\n\n## 第19页\n\nWord I-Kuan Tao Headquarters\nPaoli Lee (01/13/2007)\n可以寄天下。故君子苟能無解其五藏，無擢其聰明；尸居而龍見，淵默而雷聲，\n神動而天隨，從容無為而萬物炊累焉。吾又何暇治天下哉！\n崔瞿問於老聃曰：「不治天下，安藏人心？」老聃曰：「汝慎無攖人心。人心排\n下而進上，上下囚殺，淖約柔乎剛強，廉劌雕琢，其熱焦火，其寒凝冰。其疾俯\n仰之 間而再撫四海之外。其居也淵而靜，其動也縣而天。僨驕而不可係者，其\n唯人心乎！昔者黃帝始以仁義攖人之心，堯、舜於是乎股無胈，脛無毛，以養天\n下之形，愁 其五藏以為仁義，矜其血氣以規法度。然猶有不勝也，堯於是放讙\n兜於崇山，投三苗於三峗，流共工於幽都，此不勝天下也。夫施及三王而天下大\n駭矣。下有桀、 跖，上有曾、史，而儒墨畢起。",
    "language": "zh",
    "source_file": "庄子.md",
    "source_type": "markdown"
  },
  {
    "id": "44b12fee-b7f7-49d0-8700-c6a3499dfed8",
    "title": "庄子.md",
    "chapter_title": null,
    "content": "於是乎喜怒相疑，愚知相欺，\n善否相非，誕信相譏，而天下衰矣；大德不同，而性命爛漫矣；天下好知，而百\n姓求竭矣。於是乎釿鋸 制焉，繩墨殺焉，椎鑿決焉。天下脊脊大亂，罪在攖人\n心。故賢者伏處大山嵁巖之下，而萬乘之君憂慄乎廟堂之上。今世殊死者相枕也，\n桁楊者相推也，形戮者相望 也，而儒墨乃始離跂攘臂乎桎梏之間。意，甚矣哉！\n其無愧而不知恥也甚矣！吾未知聖知之不為桁楊椄槢也，仁義之不為桎梏鑿枘\n也，焉知曾、史之不為桀、跖嚆矢 也！故曰：絕聖棄知，而天下大治。」\n黃帝立為天子十九年，令行天下，聞廣成子在於空同之山，故往見之，曰：「我\n聞吾子達於至道，敢問至道之精。吾欲取天地之精，以佐五穀，以養民人。吾又\n欲官 陰陽，以遂群生，為之奈何？」廣成子曰：「而所欲問者，物之質也；而\n所欲官者，物之殘也。自而治天下，雲氣不待族而雨，草木不待黃而落，日月之\n光益以荒 矣。而佞人之心翦翦者，又奚足以語至道？",
    "language": "zh",
    "source_file": "庄子.md",
    "source_type": "markdown"
  },
  {
    "id": "d902d127-a822-49b2-b3d4-5424d4491112",
    "title": "庄子.md",
    "chapter_title": null,
    "content": "」黃帝退，捐天下，築特\n室，席白茅，閒居三月，復往邀之。廣成子南首而臥，黃帝順下風膝行而進，再\n拜稽首而問曰： 「聞吾子達於至道，敢問，治身奈何而可以長久？」廣成子蹶\n然而起，曰：「善哉問乎！來，吾語女至道。至道之精，窈窈冥冥；至道之極，\n昏昏默默。無視無聽， 抱神以靜，形將自正。必靜必清，無勞女形，無搖女精，\n乃可以長生。目無所見，耳無所聞，心無所知，女神將守形，形乃長生。慎女內，\n閉女外，多知為敗。我為 女遂於大明之上矣，至彼至陽之原也；為女入於窈冥\n之門矣，至彼至陰之原也。天地有官，陰陽有藏。慎守女身，物將自壯。我守其\n一，以處其和。故我修身千二百 歲矣，吾形未常衰。」黃帝再拜稽首曰：「廣\n成子之謂天矣！」廣成子曰：「來！余語女：彼其物無窮，而人皆以為有終；彼\n其物無測，而人皆以為有極。得吾道 者，上為皇而下為王；失吾道者，上見光\n而下為土。今夫百昌皆生於土而反於土。",
    "language": "zh",
    "source_file": "庄子.md",
    "source_type": "markdown"
  },
  {
    "id": "dad78493-7062-4ba2-bfbd-815b85578cef",
    "title": "庄子.md",
    "chapter_title": null,
    "content": "故余將去女，入無窮之門，以遊無極之\n野。吾與日月參光，吾與天地為常。當我， 緡乎！遠我，昏乎！人其盡死，而\n我獨存乎！」\n雲將東游，過扶搖之枝而適遭鴻蒙。鴻蒙方將拊脾雀躍而遊。雲將見之，倘然止，\n贄然立，曰：「叟何人邪？叟何為此？」鴻蒙拊脾雀躍不輟，對雲將曰：「遊！」\n雲將曰：「朕願有問也。」鴻蒙仰而視雲將曰：「吁！」雲將曰：「天氣不和，\n19\n\n## 第20页\n\nWord I-Kuan Tao Headquarters\nPaoli Lee (01/13/2007)\n地氣鬱結，六氣不調，四時不節。今我願合六氣之精，以育群生，為之奈何？」\n鴻蒙 拊脾雀躍掉頭曰：「吾弗知！吾弗知！」雲將不得問。又三年，東游，過\n有宋之野，而適遭鴻蒙。雲將大喜，行趨而進曰：「天忘朕邪？天忘朕邪？」再\n拜稽首，願 聞於鴻蒙。鴻蒙曰：「浮游，不知所求；猖狂，不知所往；遊者鞅\n掌，以觀無妄。朕又何知！",
    "language": "zh",
    "source_file": "庄子.md",
    "source_type": "markdown"
  },
  {
    "id": "be7b1761-7318-463c-917f-e44809fb7b94",
    "title": "庄子.md",
    "chapter_title": null,
    "content": "」雲將曰：「朕也自以為猖狂，而民隨予所往；朕也\n不得已於民，今則 民之放也！願聞一言。」鴻蒙曰：「亂天之經，逆物之情，\n玄天弗成；解獸之群，而鳥皆夜鳴；災及草木，禍及止蟲。意！治人之過也。」\n雲將曰：「然則吾奈 何？」鴻蒙曰：「意！毒哉！僊僊乎歸矣。」雲將曰：「吾\n遇天難，願聞一言。」鴻蒙曰：「意！心養。汝徒處無為，而物自化。墮爾形體，\n吐爾聰明，倫與物忘； 大同乎涬溟。解心釋神，莫然無魂。萬物云云，各復其\n根，各復其根而不知；渾渾沌沌，終身不離；若彼知之，乃是離之。無問其名，\n無闚其情，物故自生。」雲將 曰：「天降朕以德，示朕以默。躬身求之，乃今\n也得。」再拜稽首，起辭而行。\n世俗之人，皆喜人之同乎己而惡人之異於己也。同於己而欲之，異於己而不欲者，\n以出乎眾為心也。夫以出乎眾為心者，曷常出乎眾哉！因眾以寧，所聞不如眾技\n眾 矣。而欲為人之國者，此攬乎三王之利而不見其患者也。",
    "language": "zh",
    "source_file": "庄子.md",
    "source_type": "markdown"
  },
  {
    "id": "5c02c2dc-7814-477b-989d-597fd19518b1",
    "title": "庄子.md",
    "chapter_title": null,
    "content": "此以人之國僥倖也。\n幾何僥倖而不喪人之國乎！其存人之國也，無萬分之一；而喪人之國也，一不成\n而萬有 餘喪矣。悲夫，有土者之不知也！夫有土者，有大物也。有大物者，不\n可以物；物而不物，故能物物。明乎物物者之非物也，豈獨治天下百姓而已哉！\n出入六合，遊 乎九州，獨往獨來，是謂獨有。獨有之人，是之謂至貴。\n大人之教，若形之於影，聲之於響。有問而應之，盡其所懷，為天下配。處乎無\n響。行乎無方。挈汝適復之撓撓，以遊無端；出入無旁，與日無始；頌論形軀，\n合乎大同，大同而無己。無己，惡乎得有有！睹有者，昔之君子；睹無者，天地\n之友。\n賤而不可不任者，物也；卑而不可不因者，民也；匿而不可不為者，事也；麤而\n不可不陳者，法也；遠而不可不居者，義也；親而不可不廣者，仁也；節而不可\n不積 者，禮也；中而不可不高者，德也；一而不可不易者，道也；神而不可不\n為者，天也。",
    "language": "zh",
    "source_file": "庄子.md",
    "source_type": "markdown"
  },
  {
    "id": "754c99dd-d185-4730-9382-71a820b269ed",
    "title": "庄子.md",
    "chapter_title": null,
    "content": "故聖人觀於天而不助，成於德而不累，出於道而不謀，會於仁而不\n恃，薄於義 而不積，應於禮而不諱，接於事而不辭，齊於法而不亂，恃於民而\n不輕，因於物而不去。物者莫足為也，而不可不為。不明於天者，不純於德；不\n通於道者，無自而 可；不明於道者，悲夫！何謂道？有天道，有人道。無為而\n尊者，天道也；有為而累者，人道也。主者，天道也；臣者，人道也。天道之與\n人道也，相去遠矣，不可 不察也。\n天天天天地地地地第第第第十十十十二二二二\n20\n\n## 第21页\n\nWord I-Kuan Tao Headquarters\nPaoli Lee (01/13/2007)\n天地雖大，其化均也；萬物雖多，其治一也；人卒雖眾，其主君也。君原天德而\n成於天。故曰：玄古之君天下，無為也，天德而已矣。以道觀言而天下之君正，\n以道 觀分而君臣之義明，以道觀能而天下之官治，以道汎觀而萬物之應備。",
    "language": "zh",
    "source_file": "庄子.md",
    "source_type": "markdown"
  },
  {
    "id": "b8e33534-abfb-4c6e-85a0-d533b40c8068",
    "title": "庄子.md",
    "chapter_title": null,
    "content": "故\n通於天地者，德也；行於萬物者，道也；上治人者，事也；能有所藝者，技也。\n技兼於事， 事兼於義，義兼於德，德兼於道，道兼於天。故曰：古之畜天下者，\n無欲而天下足，無為而萬物化，淵靜而百姓定。《記》曰：「通於一而萬事畢，\n無心得而鬼神 服。」\n夫子曰：「夫道，覆載萬物者也，洋洋乎大哉！君子不可以不刳心焉。無為為之\n之謂天，無為言之之謂德，愛人利物之謂仁，不同同之之謂大，行不崖異之謂寬，\n有 萬不同之謂富。故執德之謂紀，德成之謂立，循於道之謂備，不以物挫志之\n謂完。君子明於此十者，則韜乎其事心之大也，沛乎其為萬物逝也。若然者，藏\n金於山， 藏珠於淵，不利貨財，不近貴富；不樂壽，不哀夭；不榮通，不醜窮；\n不拘一世之利以為己私分，不以王天下為己處顯。顯則明。萬物一府，死生同狀。」\n夫子曰：「夫道，淵乎其居也，漻乎其清也。金石不得，無以鳴。故金石有聲，\n不考不鳴。萬物孰能定之！",
    "language": "zh",
    "source_file": "庄子.md",
    "source_type": "markdown"
  },
  {
    "id": "24579b2b-eeb1-422e-9260-bc27ff2f00b7",
    "title": "庄子.md",
    "chapter_title": null,
    "content": "夫王德之人，素逝而恥通於事，立之本原而知通於神，\n故 其德廣。其心之出，有物採之。故形非道不生，生非德不明。存形窮生，立\n德明道，非王德者邪！蕩蕩乎！忽然出，勃然動，而萬物從之乎！此謂王德之人。\n視乎冥 冥，聽乎無聲。冥冥之中，獨見曉焉；無聲之中，獨聞和焉。故深之又\n深而能物焉；神之又神而能精焉。故其與萬物接也，至無而供其求，時騁而要其\n宿，大小、長 短、修遠。」\n黃帝遊乎赤水之北，登乎崑崙之丘而南望，還歸，遺其玄珠。使知索之而不得，\n使離朱索之而不得，使喫詬索之而不得也。乃使象罔，象罔得之。黃帝曰：「異\n哉，象罔乃可以得之乎？」\n堯 之師曰許由，許由之師曰齧缺，齧缺之師曰王倪，王倪之師曰被衣。堯問於\n許由曰：「齧缺可以配天乎？吾藉王倪以要之。」許由曰：「殆哉圾乎天下！齧\n缺之為 人也，聰明睿知，給數以敏，其性過人，而又乃以人受天。彼審乎禁過，\n而不知過之所由生。與之配天乎？",
    "language": "zh",
    "source_file": "庄子.md",
    "source_type": "markdown"
  },
  {
    "id": "199e04a9-7cb3-49b2-972c-9f351739581f",
    "title": "庄子.md",
    "chapter_title": null,
    "content": "彼且乘人而無天。方且本身而異形，方且尊知\n而火馳，方 且為緒使，方且為物絯，方且四顧而物應，方且應眾宜，方且與物\n化而未始有恆。夫何足以配天乎！雖然，有族，有祖，可以為眾父，而不可以為\n眾父父。治，亂之 率也，北面之禍也，南面之賊也。」\n堯 觀乎華。華封人曰：「嘻，聖人！請祝聖人，使聖人壽。」堯曰：「辭。」\n「使聖人富。」堯曰：「辭。」「使聖人多男子。」堯曰：「辭。」封人曰：「壽，\n富，多男子，人之所欲也。女獨不欲，何邪？」堯曰：「多男子則多懼，富則多\n事，壽則多辱。是三者，非所以養德也，故辭。」封人曰：「始也我以女為聖人\n21\n\n## 第22页\n\nWord I-Kuan Tao Headquarters\nPaoli Lee (01/13/2007)\n邪， 今然君子也。天生萬民，必授之職。多男子而授之職，則何懼之有！富而\n使人分之，則何事之有！",
    "language": "zh",
    "source_file": "庄子.md",
    "source_type": "markdown"
  },
  {
    "id": "3a42ef63-517e-478e-a86e-173eb929f25f",
    "title": "庄子.md",
    "chapter_title": null,
    "content": "夫聖人鶉居而彀食，鳥行而無彰；天下有道，則與物皆\n昌；天下無 道，則修德就閒。千歲厭世，去而上僊，乘彼白雲，至於帝鄉；三\n患莫至，身常無殃，則何辱之有？」封人去之，堯隨之，曰：「請問。」封人曰：\n「退已！」\n堯 治天下，伯成子高立為諸侯。堯授舜，舜授禹，伯成子高辭為諸侯而耕。禹\n往見之，則耕在野。禹趨就下風，立而問焉，曰：「昔堯治天下，吾子立為諸侯。\n堯授 舜，舜授予，而吾子辭為諸侯而耕。敢問，其故何也？」子高曰：「昔者\n堯治天下，不賞而民勸，不罰而民畏。今子賞罰而民且不仁，德自此衰，刑自此\n立，後世之 亂，自此始矣！夫子闔行邪？無落吾事！」俋俋乎耕而不顧。\n泰初有無，無有無名。一之所起，有一而未形。物得以生，謂之德；未形者有分，\n且然無間，謂之命；留動而生物，物成生理，謂之形；形體保神，各有儀則， 謂\n之性。性修反德，德至同於初。同乃虛，虛乃大。合喙鳴；喙鳴合，與天地為合。",
    "language": "zh",
    "source_file": "庄子.md",
    "source_type": "markdown"
  },
  {
    "id": "da37a351-b772-42b1-99b2-08c20fa82f66",
    "title": "庄子.md",
    "chapter_title": null,
    "content": "其合緡緡，若愚若昏，是謂玄德，同乎大順。\n夫 子問於老聃曰：「有人治道若相放，可不可，然不然。辯者有言曰：『離堅\n白若縣宇。』若是則可謂聖人乎？」老聃曰：「是胥易技係勞形怵心者也。執留\n之狗成 思，蝯狙之便自山林來。丘，予告若，而所不能聞與而所不能言。凡有\n首有趾、無心無耳者眾；有形者與無形無狀而皆存者盡無。其動，止也；其死，\n生也；其廢， 起也，此又非其所以也。有治在人，忘乎物，忘乎天，其名為忘\n己。忘己之人，是之謂入於天。」\n將 閭葂見季徹曰：「魯君謂葂也曰：『請受教。』辭不獲命，既已告矣，未知\n中否。請嘗薦之。吾謂魯君曰：『必服恭儉，拔出公忠之屬而無阿私，民孰敢不\n輯！』」季徹局局然笑曰：「若夫子之言，於帝王之德，猶螳螂之怒臂以當車軼，\n則必不勝任矣！且若是，則其自為處危，其觀臺多物將往投跡者眾。」將閭葂覤\n覤 然驚曰：「葂也汒若於夫子之所言矣！雖然，願先生之言其風也。",
    "language": "zh",
    "source_file": "庄子.md",
    "source_type": "markdown"
  },
  {
    "id": "6d8fbb42-33f1-4e71-85ab-b2a93a2f3381",
    "title": "庄子.md",
    "chapter_title": null,
    "content": "」季徹曰：\n「大聖之治天下也，搖蕩民心，使之成教易俗，舉滅其賊心而皆進其獨志。若性\n之自 為，而民不知其所由然。若然者，豈兄堯、舜之教民，溟涬然弟之哉？欲\n同乎德而心居矣！」\n子 貢南游於楚，反於晉，過漢陰，見一丈人方將為圃畦，鑿隧而入井，抱瓮而\n出灌，搰搰然用力甚多而見功寡。子貢曰：「有械於此，一日浸百畦，用力甚寡\n而見功 多，夫子不欲乎？」為圃者卬而視之曰：「奈何？」曰：「鑿木為機，\n後重前輕，挈水若抽，數如泆湯，其名為槔。」為圃者忿然作色而笑曰：「吾聞\n之吾師，有機 械者必有機事，有機事者必有機心。機心存於胸中，則純白不備；\n純白不備，則神生不定，神生不定者，道之所不載也。吾非不知，羞而不為也。」\n22\n\n## 第23页\n\nWord I-Kuan Tao Headquarters\nPaoli Lee (01/13/2007)\n子貢瞞然慚，俯 而不對。有間，為圃者曰：「子奚為者邪？",
    "language": "zh",
    "source_file": "庄子.md",
    "source_type": "markdown"
  },
  {
    "id": "2397b004-7ce5-4ea2-a2e3-b3d0427ccae1",
    "title": "庄子.md",
    "chapter_title": null,
    "content": "」曰：「孔丘之徒\n也。」為圃者曰：「子非夫博學以擬聖，於于以蓋眾，獨弦哀歌以賣名聲於天下\n者乎？汝方將忘汝神 氣，墮汝形骸，而庶幾乎！而身之不能治，而何暇治天下\n乎！子往矣，無乏吾事。」子貢卑陬失色，頊頊然不自得，行三十里而後愈。其\n弟子曰：「向之人何為者 邪？夫子何故見之變容失色，終日不自反邪？」曰：\n「始吾以為天下一人耳，不知復有夫人也。吾聞之夫子，事求可，功求成。用力\n少，見功多者，聖人之道。今徒 不然。執道者德全，德全者形全，形全者神全。\n神全者，聖人之道也。托生與民並行而不知其所之，汒乎淳備哉！功利機巧，必\n忘夫人之心。若夫人者，非其志不 之，非其心不為。雖以天下譽之，得其所謂，\n謷然不顧；以天下非之，失其所謂，儻然不受。天下之非譽，無益損焉，是謂全\n德之人哉！我之謂風波之民。」反於 魯，以告孔子。孔子曰：「彼假修渾沌氏\n之術者也。識其一，不知其二；治其內，而不治其外。",
    "language": "zh",
    "source_file": "庄子.md",
    "source_type": "markdown"
  },
  {
    "id": "203500dd-0b0e-41f9-8db6-11cb090cb954",
    "title": "庄子.md",
    "chapter_title": null,
    "content": "夫明白入素，無為復朴，\n體性抱神，以遊世俗之間者，汝將固驚邪？ 且渾沌氏之術，予與汝何足以識之\n哉！」\n諄 芒將東之大壑，適遇苑風於東海之濱。苑風曰：「子將奚之？」曰：「將之\n大壑。」曰：「奚為焉？」曰：「夫大壑之為物也，注焉而不滿，酌焉而不竭。\n吾將遊 焉！」苑風曰：「夫子無意於橫目之民乎？願聞聖治。」諄芒曰：「聖\n治乎？官施而不失其宜，拔舉而不失其能，畢見其情事而行其所為行，言自為而\n天下化。手撓 顧指，四方之民莫不俱至，此之謂聖治。」「願聞德人。」曰：\n「德人者，居無思，行無慮，不藏是非美惡。四海之內共利之之謂悅，共給之之\n謂安；怊乎若嬰兒之 失其母也，儻乎若行而失其道也。財用有餘，而不知其所\n自來，飲食取足，而不知其所從，此謂德人之容。」「願聞神人。」曰：「上神\n乘光，與形滅亡，是謂照 曠。致命盡情，天地樂而萬事銷亡，萬物復情，此之\n謂混冥。",
    "language": "zh",
    "source_file": "庄子.md",
    "source_type": "markdown"
  },
  {
    "id": "6c00de60-2384-45d5-8d08-48b24b21f16c",
    "title": "庄子.md",
    "chapter_title": null,
    "content": "」\n門無鬼與赤張滿稽觀於武王之師，赤張滿稽曰：「不及有虞氏乎！故離此患也。」\n門無鬼曰：「天下均治而有虞氏治之邪？其亂而後治之與？」赤張滿稽曰：「天\n下均治之為願，而何計以有虞氏為！有虞氏之藥瘍也，禿而施(上髟下也)，病而\n求醫。孝子操藥以修慈父，其色燋然，聖人羞之。至德之世，不尚賢，不使能；\n上如標枝，民如野鹿。端正而不知以為義，相愛而不知以為仁，實而不知以為忠，\n當而不知以為信，蠢動而相使，不以為賜。是故行而無跡，事而無傳。」\n孝 子不諛其親，忠臣不諂其君，臣、子之盛也。親之所言而然，所行而善，則\n世俗謂之不肖子；君之所言而然，所行而善，則世俗謂之不肖臣。而未知此其必\n然邪？ 世俗之所謂然而然之，所謂善而善之，則不謂之道諛之人也！然則俗故\n嚴於親而尊於君邪？謂己道人，則勃然作色；謂己諛人，則怫然作色。而終身道\n人也，終身諛 人也，合譬飾辭聚眾也，是終始本末不相坐。",
    "language": "zh",
    "source_file": "庄子.md",
    "source_type": "markdown"
  },
  {
    "id": "4e525f88-00d9-4802-8518-b543e5df8947",
    "title": "庄子.md",
    "chapter_title": null,
    "content": "垂衣裳，設采色，\n動容貌，以媚一世，而不自謂道諛；與夫人之為徒，通是非，而不自謂眾人也，\n23\n\n## 第24页\n\nWord I-Kuan Tao Headquarters\nPaoli Lee (01/13/2007)\n愚之至也。知其愚 者，非大愚也；知其惑者，非不惑也。大惑者，終身不解；\n大愚者，終身不靈。三人行而一人惑，所適者猶可致也，惑者少也；二人惑則勞\n而不至，惑者勝也。而今 也以天下惑，予雖有祈響，不可得也。不亦悲乎！大\n聲不入於里耳，折楊、皇荂，則嗑然而笑。是故高言不止於眾人之心；至言不出，\n俗言勝也。以二垂鐘惑，而所 適不得矣。而今也以天下惑，予雖有祈響，其庸\n可得邪！知其不可得也而強之，又一惑也！故莫若釋之而不推。不推，誰其比憂！\n厲之人夜半生其子，遽取火而視 之，汲汲然唯恐其似己也。\n百 年之木，破為犧尊，青黃而文之，其斷在溝中。",
    "language": "zh",
    "source_file": "庄子.md",
    "source_type": "markdown"
  },
  {
    "id": "483d9008-0231-423f-a628-4aecc7b0bb82",
    "title": "庄子.md",
    "chapter_title": null,
    "content": "比犧尊於溝中之斷，則美惡\n有間矣，其於失性一也。跖與曾、史，行義有間矣，然其失性均也。且夫失性有\n五：一 曰五色亂目，使目不明；二曰五聲亂耳，使耳不聰；三曰五臭熏鼻，困\n惾中顙；四曰五味濁口，使口厲爽；五曰趣舍滑心，使性飛揚。此五者，皆生之\n害也。而楊、 墨乃始離跂自以為得，非吾所謂得也。夫得者困，可以為得乎？\n則鳩鴞之在於籠也，亦可以為得矣。且夫趣舍聲色以柴其內，皮弁鷸冠，搢笏紳\n修以約其外。內支盈 於柴柵，外重纆繳，睆睆然在纆繳之中而自以為得，則是\n罪人交臂歷指而虎豹在於囊檻，亦可以為得矣！\n天天天天道道道道第第第第十十十十三三三三\n天 道運而無所積，故萬物成；帝道運而無所積，故天下歸；聖道運而無所積，\n故海內服。明於天，通於聖，六通四辟於帝王之德者，其自為也，昧然無不靜者\n矣！聖 人之靜也，非曰靜也善，故靜也；萬物無足以鐃心者，故靜也。水靜則\n明燭鬚眉，平中準，大匠取法焉。",
    "language": "zh",
    "source_file": "庄子.md",
    "source_type": "markdown"
  },
  {
    "id": "1fcf54d3-1d0b-48e2-9275-578646b548bf",
    "title": "庄子.md",
    "chapter_title": null,
    "content": "水靜猶明，而況精神！聖人之心靜乎！天地之\n鑒也，萬物之 鏡也。夫虛靜恬淡寂漠無為者，天地之平而道德之至也。故帝王\n聖人休焉。休則虛，虛則實，實則倫矣。虛則靜，靜則動，動則得矣。靜則無為，\n無為也，則任事者 責矣。無為則俞俞。俞俞者，憂患不能處，年壽長矣。夫虛\n靜恬淡寂漠無為者，萬物之本也。明此以南鄉，堯之為君也；明此以北面，舜之\n為臣也。以此處上，帝王 天子之德也；以此處下，玄聖素王之道也。以此退居\n而閒遊江海，山林之士服；以此進為而撫世，則功大名顯而天下一也。靜而聖，\n動而王，無為也而尊，樸素而天 下莫能與之爭美。夫明白於天地之德者，此之\n謂大本大宗，與天和者也；所以均調天下，與人和者也。與人和者，謂之人樂；\n與天和者，謂之天樂。莊子曰：「吾師 乎，吾師乎！(上敕下韭)萬物而不為戾，\n澤及萬世而不為仁，長於上古而不為壽，覆載天地、刻雕眾形而不為巧，此之謂\n天樂。",
    "language": "zh",
    "source_file": "庄子.md",
    "source_type": "markdown"
  },
  {
    "id": "7be70ce3-c7a4-48f9-9921-026427f2df35",
    "title": "庄子.md",
    "chapter_title": null,
    "content": "故 曰：『知天樂者，其生也天行，其死也物化。靜而與陰同德，動而與\n陽同波。』故知天樂者，無天怨，無人非，無物累，無鬼責。故曰：『其動也天，\n其靜也地，一 心定而王天下；其鬼不祟，其魂不疲，一心定而萬物服。』言以\n虛靜推於天地，通於萬物，此之謂天樂。天樂者，聖人之心，以畜天下也。」\n24\n\n## 第25页\n\nWord I-Kuan Tao Headquarters\nPaoli Lee (01/13/2007)\n夫 帝王之德，以天地為宗，以道德為主，以無為為常。無為也，則用天下而有\n餘；有為也，則為天下用而不足。故古之人貴夫無為也。上無為也，下亦無為也，\n是下 與上同德。下與上同德則不臣。下有為也，上亦有為也，是上與下同道。\n上與下同道則不主。上必無為而用天下，下必有為為天下用。此不易之道也。故\n古之王天下 者，知雖落天地，不自慮也；辯雖雕萬物，不自說也；能雖窮海內，\n不自為也。",
    "language": "zh",
    "source_file": "庄子.md",
    "source_type": "markdown"
  },
  {
    "id": "a557959e-0f67-4699-a772-7a428495f60c",
    "title": "庄子.md",
    "chapter_title": null,
    "content": "天不產而萬物化，地不長而萬物育，帝王無為而天下功。故曰：莫神\n於天，莫富於 地，莫大於帝王。故曰：帝王之德配天地。此乘天地，馳萬物，\n而用人群之道也。\n本 在於上，末在於下；要在於主，詳在於臣。三軍五兵之運，德在末也；賞罰\n利害，五刑之辟，教之末也；禮法度數，形名比詳，治之末也；鐘鼓之音，羽旄\n之容， 樂之末也；哭泣衰絰，隆殺之服，哀之末也。此五末者，須精神之運，\n心術之動，然後從之者也。末學者，古人有之，而非所以先也。君先而臣從，父\n先而子從，兄 先而弟從，長先而少從，男先而女從，夫先而婦從。夫尊卑先後，\n天地之行也，故聖人取象焉。天尊，地卑，神明之位也；春夏先，秋冬後，四時\n之序也；萬物化 作，萌區有狀；盛衰之殺，變化之流也。夫天地至神，而有尊\n卑先後之序，而況人道乎！宗廟尚親，朝廷尚尊，鄉黨尚齒，行事尚賢，大道之\n序也。語道而非其序 者，非其道也；語道而非其道者，安取道哉！",
    "language": "zh",
    "source_file": "庄子.md",
    "source_type": "markdown"
  },
  {
    "id": "738ff8fa-9847-425a-bc8b-afec5fb70bf0",
    "title": "庄子.md",
    "chapter_title": null,
    "content": "是故古之明\n大道者，先明天而道德次之，道德已明而仁義次之，仁義已明而分守次之，分守\n已明而形名次之，形名已明 而因任次之，因任已明而原省次之，原省已明而是\n非次之，是非已明而賞罰次之，賞罰已明而愚知處宜，貴賤履位，仁賢不肖襲情，\n必分其能，必由其名。以此事 上，以此畜下，以此治物，以此修身，知謀不用，\n必歸其天，此之謂太平，治之至也。故書曰：「有形有名。」形名者，古人有之，\n而非所以先也。古之語大道者， 五變而形名可舉，九變而賞罰可言也。驟而語\n形名，不知其本也；驟而語賞罰，不知其始也。倒道而言，迕道而說者，人之所\n治也，安能治人！驟而語形名賞罰，此 有知治之具，非知治之道。可用於天下，\n不足以用天下。此之謂辯士，一曲之人也。禮法數度，形名比詳，古人有之。此\n下之所以事上，非上之所以畜下也。昔者舜 問於堯曰：「天王之用心何如？",
    "language": "zh",
    "source_file": "庄子.md",
    "source_type": "markdown"
  },
  {
    "id": "d6c7ea90-6c7b-4295-bb18-d86e34af1dc9",
    "title": "庄子.md",
    "chapter_title": null,
    "content": "」\n堯曰：「吾不敖無告，不廢窮民，苦死者，嘉孺子而哀婦人，此吾所以用心已。」\n舜曰：「美則美矣，而未大也。」堯曰：「然則 何如？」舜曰：「天德而出寧，\n日月照而四時行，若晝夜之有經，雲行而雨施矣！」堯曰：「膠膠擾擾乎！子，\n天之合也；我，人之合也。」夫天地者，古之所大 也，而黃帝、堯、舜之所共\n美也。故古之王天下者，奚為哉？天地而已矣！\n孔 子西藏書於周室。子路謀曰：「由聞周之徵藏史有老聃者，免而歸居，夫子\n欲藏書，則試往因焉。」孔子曰：「善。」往見老聃，而老聃不許，於是繙十二\n經以 說。老聃中其說，曰：「大謾，願聞其要。」孔子曰：「要在仁義。」老\n聃曰：「請問仁義，人之性邪？」孔子曰：「然。君子不仁則不成，不義而不生。\n仁義，真 人之性也，又將奚為矣？」老聃曰：「請問，何謂仁義？",
    "language": "zh",
    "source_file": "庄子.md",
    "source_type": "markdown"
  },
  {
    "id": "93530556-6a3a-42f6-be0c-b9b31b37858a",
    "title": "庄子.md",
    "chapter_title": null,
    "content": "」孔子曰：\n25\n\n## 第26页\n\nWord I-Kuan Tao Headquarters\nPaoli Lee (01/13/2007)\n「中心物愷，兼愛無私，此仁義之情也。」老聃曰：「意，幾乎後言！夫兼愛，\n不亦迂夫！無私 焉，乃私也。夫子若欲使天下無失其牧乎？則天地固有常矣，\n日月固有明矣，星辰固有列矣，禽獸固有群矣，樹木固有立矣。夫子亦放德而行，\n遁遁而趨，已至矣； 又何偈偈乎揭仁義，若擊鼓而求亡子焉？意，夫子亂人之\n性也！」\n士 成綺見老子而問曰：「吾聞夫子聖人也。吾固不辭遠道而來願見，百舍重趼\n而不敢息。今吾觀子，非聖人也，鼠壤有餘蔬而棄妹，不仁也！生熟不盡於前，\n而積斂 無崖。」老子漠然不應。士成綺明日復見，曰：「昔者吾有剌於子，今\n吾心正郤矣，何故也？」老子曰：「夫巧知神聖之人，吾自以為脫焉。昔者子呼\n我牛也而謂之 牛，呼我馬也而謂之馬。",
    "language": "zh",
    "source_file": "庄子.md",
    "source_type": "markdown"
  },
  {
    "id": "9d6faec4-4a8c-4020-befa-d97e4d442874",
    "title": "庄子.md",
    "chapter_title": null,
    "content": "苟有其實，人與之名而弗受，再受其殃。\n吾服也恆服，吾非以服有服。」士成綺雁行避影，履行遂進而問：「修身若何？」\n老子曰：「而容 崖然，而目衝然，而顙頯然，而口闞然，而狀義然。似繫馬而\n止也。動而持，發也機，察而審，知巧而睹於泰，凡以為不信。邊竟有人焉，其\n名為竊。」\n老子曰：「夫道，於大不終，於小不遺，故萬物備。廣廣乎其無不容也，淵淵乎\n其不可測也。形德仁義，神之末也，非至人孰能定之！夫至人有世，不亦大乎，\n而不足以為之累。天下奮柄而不與之偕；審乎無假而不與利遷，極物之真，能守\n其本。故外天地，遺萬物，而神未嘗有所困也。通乎道，合乎德，通仁義，賓禮\n樂， 至人之心有所定矣！」\n世之所貴道者，書也。書不過語，語有貴也。語之所貴者，意也，意有所隨。意\n之所隨者，不可以言傳也，而世因貴言傳書。世雖貴之哉，猶不足貴也，為其貴\n非其 貴也。故視而可見者，形與色也；聽而可聞者，名與聲也。悲夫！",
    "language": "zh",
    "source_file": "庄子.md",
    "source_type": "markdown"
  },
  {
    "id": "8ec4e980-38d4-4092-bf62-74d847c39673",
    "title": "庄子.md",
    "chapter_title": null,
    "content": "世人以\n形色名聲為足以得彼之情。夫形色名聲，果不足以得彼之情，則知者不言，言者\n不知，而世 豈識之哉！桓公讀書於堂上，輪扁斲輪於堂下，釋椎鑿而上，問桓\n公曰：「敢問，公之所讀者，何言邪？」公曰：「聖人之言也。」曰：「聖人在\n乎？」公曰：「已 死矣。」曰：「然則君之所讀者，古人之糟魄已夫！」桓公\n曰：「寡人讀書，輪人安得議乎！有說則可，無說則死！」輪扁曰：「臣也以臣\n之事觀之。斲輪，徐則甘 而不固，疾則苦而不入，不徐不疾，得之於手而應於\n心，口不能言，有數存焉於其間。臣不能以喻臣之子，臣之子亦不能受之於臣，\n是以行年七十而老斲輪。古之人 與其不可傳也死矣，然則君之所讀者，古人之\n糟魄已夫！」\n天天天天運運運運第第第第十十十十四四四四\n「天 其運乎？地其運乎？日月其爭於所乎？孰主張是？孰維綱是？孰居無事推\n而行是？意者其有機緘而不得已邪？意者其運轉而不能自止邪？雲者為雨乎？",
    "language": "zh",
    "source_file": "庄子.md",
    "source_type": "markdown"
  },
  {
    "id": "46e889e6-469b-4fa7-a5c9-0ae357d385bc",
    "title": "庄子.md",
    "chapter_title": null,
    "content": "26\n\n## 第27页\n\nWord I-Kuan Tao Headquarters\nPaoli Lee (01/13/2007)\n雨者為雲 乎？孰隆施是？孰居無事淫樂而勸是？風起北方，一西一東，有上彷\n徨。孰噓吸是？孰居無事而披拂是？敢問何故？」巫咸祒囗曰：「來！吾語女。\n天有六極五常， 帝王順之則治，逆之則凶。九洛之事，治成德備，監照下土，\n天下戴之，此謂上皇。」\n商 大宰蕩問仁於莊子。莊子曰：「虎狼，仁也。」曰：「何謂也？」莊子曰：\n「父子相親，何為不仁！」曰：「請問至仁。」莊子曰：「至仁無親。」大宰曰：\n「蕩 聞之，無親則不愛，不愛則不孝。謂至仁不孝，可乎？」莊子曰：「不然，\n夫至仁尚矣，孝固不足以言之。此非過孝之言也，不及孝之言也。夫南行者至於\n郢，北面 而不見冥山，是何也？則去之遠也。",
    "language": "zh",
    "source_file": "庄子.md",
    "source_type": "markdown"
  },
  {
    "id": "6725f3bc-ec56-4060-811b-27f7504403ed",
    "title": "庄子.md",
    "chapter_title": null,
    "content": "故曰：以敬孝易，以愛孝難；以\n愛孝易，以忘親難；忘親易，使親忘我難；使親忘我易，兼忘天下難；兼忘天下\n易，使天下兼忘 我難。夫德遺堯、舜而不為也，利澤施於萬世，天下莫知也，\n豈直大息而言仁孝乎哉！夫孝悌仁義，忠信貞廉，此皆自勉以役其德者也，不足\n多也。故曰：至貴，國 爵并焉；至富，國財并焉；至願，名譽并焉。是以道不\n渝。」\n北 門成問於黃帝曰：「帝張咸池之樂於洞庭之野，吾始聞之懼，復聞之怠，卒\n聞之而惑；蕩蕩默默，乃不自得。」帝曰：「汝殆其然哉！吾奏之以人，徵之以\n天，行 之以禮義，建之以大清。四時迭起，萬物循生；一盛一衰，文武倫經；\n一清一濁，陰陽調和，流光其聲；蟄蟲始作，吾驚之以雷霆；其卒無尾，其始無\n首；一死一 生，一僨一起；所常無窮，而一不可待。女故懼也。吾又奏之以陰\n陽之和，燭之以日月之明；其聲能短能長，能柔能剛，變化齊一，不主故常；在\n谷滿谷，在坑滿 坑；塗郤守神，以物為量。",
    "language": "zh",
    "source_file": "庄子.md",
    "source_type": "markdown"
  },
  {
    "id": "2cbb71ad-aacb-45b9-9a34-ac0690aed54c",
    "title": "庄子.md",
    "chapter_title": null,
    "content": "其聲揮綽，其名高明。是故鬼神守\n其幽，日月星辰行其紀。吾止之於有窮，流之於無止。子欲慮之而不能知也，望\n之而不能見也，逐之而 不能及也；儻然立於四虛之道，倚於槁梧而吟。目知窮\n乎所欲見，力屈乎所欲逐，吾既不及已夫！形充空虛，乃至委蛇。女委蛇，故怠。\n吾又奏之以無怠之聲，調之 以自然之命。故若混逐叢生，林樂而無形，布揮而\n不曳，幽昏而無聲。動於無方，居於窈冥；或謂之死，或謂之生；或謂之實，或\n謂之榮；行流散徙，不主常聲。世 疑之，稽於聖人。聖也者，達於情而遂於命\n也。天機不張而五官皆備。此之謂天樂，無言而心說。故有焱氏為之頌曰：『聽\n之不聞其聲，視之不見其形，充滿天地， 苞裹六極。』女欲聽之而無接焉，而\n故惑也。樂也者，始於懼，懼故祟；吾又次之以怠，怠故遁；卒之於惑，惑故愚；\n愚故道，道可載而與之俱也。」\n孔 子西遊於衛，顏淵問師金曰：「以夫子之行為奚如？」師金曰：「惜乎！而\n夫子其窮哉！",
    "language": "zh",
    "source_file": "庄子.md",
    "source_type": "markdown"
  },
  {
    "id": "c15f3668-9f26-4e49-a09d-339ddf58226e",
    "title": "庄子.md",
    "chapter_title": null,
    "content": "」顏淵曰：「何也？」師金曰：「夫芻狗之未陳也，盛以篋衍，巾\n以文 繡，尸祝齋戒以將之。及其已陳也，行者踐其首脊，蘇者取而爨之而已；\n將復取而盛以篋衍，巾以文繡，遊居寢臥其下，彼不得夢，必且數瞇焉。今而夫\n子亦取先王 已陳芻狗，聚弟子遊居寢臥其下。故伐樹於宋，削跡於衛，窮於商\n27\n\n## 第28页\n\nWord I-Kuan Tao Headquarters\nPaoli Lee (01/13/2007)\n周，是非其夢邪？圍於陳蔡之間，七日不火食，死生相與鄰，是非其瞇邪？夫水\n行莫如用舟，而陸 行莫如用車。以舟之可行於水也，而求推之於陸，則沒世不\n行尋常。古今非水陸與？周魯非舟車與？今蘄行周於魯，是猶推舟於陸也！勞而\n無功，身必有殃。彼未知 夫無方之傳，應物而不窮者也。且子獨不見夫桔槔者\n乎？引之則俯，舍之則仰。彼，人之所引，非引人者也。故俯仰而不得罪於人。",
    "language": "zh",
    "source_file": "庄子.md",
    "source_type": "markdown"
  },
  {
    "id": "71462ffb-6e17-4419-92b0-2d7158d8a098",
    "title": "庄子.md",
    "chapter_title": null,
    "content": "故夫三皇五帝之禮義法度，不矜 於同而矜於治。故譬三皇五帝之禮義法度，其\n猶柤梨橘柚邪！其味相反而皆可於口。故禮義法度者，應時而變者也。今取蝯狙\n而衣以周公之服，彼必齕齧挽裂，盡去 而後慊。觀古今之異，猶蝯狙之異乎周\n公也。故西施病心而矉其里，其里之醜人見之而美之，歸亦捧心而矉其里。其里\n之富人見之，堅閉門而不出；貧人見之，挈妻 子而去走。彼知矉美而不知矉之\n所以美。惜乎，而夫子其窮哉！」\n孔 子行年五十有一而不聞道，乃南之沛見老聃。老聃曰：「子來乎？吾聞子，\n北方之賢者也，子亦得道乎？」孔子曰：「未得也。」老子曰：「子惡乎求之哉？」\n曰：「吾求之於度數，五年而未得也。」老子曰：「子又惡乎求之哉？」曰：「吾\n求之於陰陽，十有二年而未得也。」老子曰：「然，使道而可獻，則人莫不獻之\n於 其君；使道而可進，則人莫不進之於其親；使道而可以告人，則人莫不告其\n兄弟；使道而可以與人，則人莫不與其子孫。",
    "language": "zh",
    "source_file": "庄子.md",
    "source_type": "markdown"
  },
  {
    "id": "4f71b4f8-5511-4b1a-9525-a9cfa0f5186d",
    "title": "庄子.md",
    "chapter_title": null,
    "content": "然而不可者，無它也，中無主而不\n止，外無 正而不行。由中出者，不受於外，聖人不出；由外入者，無主於中，\n聖人不隱。名，公器也，不可多取。仁義，先王之蘧廬也，止可以一宿而不可久\n處。覯而多責。 古之至人，假道於仁，託宿於義，以游逍遙之墟，食於苟簡之\n田，立於不貸之圃。逍遙，無為也；苟簡，易養也；不貸，無出也。古者謂是采\n真之遊。以富為是者， 不能讓祿；以顯為是者，不能讓名；親權者，不能與人\n柄，操之則慄，舍之則悲，而一無所鑒，以闚其所不休者，是天之戮民也。怨、\n恩、取、與、諫、教、生殺八 者，正之器也，唯循大變無所湮者為能用之。故\n曰：正者，正也。其心以為不然者，天門弗開矣。」\n孔 子見老聃而語仁義。老聃曰：「夫播糠眯目，則天地四方易位矣；蚊虻噆膚，\n則通昔不寐矣。夫仁義憯然，乃憤吾心，亂莫大焉。吾子使天下無失其朴，吾子\n亦放 風而動，總德而立矣！又奚傑然若負建鼓而求亡子者邪！",
    "language": "zh",
    "source_file": "庄子.md",
    "source_type": "markdown"
  },
  {
    "id": "fe3e4719-4391-436c-b4fc-28e3f680638c",
    "title": "庄子.md",
    "chapter_title": null,
    "content": "夫鵠不日浴而\n白，烏不日黔而黑。黑白之朴，不足以為辯；名譽之觀，不足以為廣。泉涸，魚\n相與處於陸， 相呴以濕，相濡以沫，不若相忘於江湖。」\n孔 子見老聃歸，三日不談。弟子問曰：「夫子見老聃，亦得將何規哉？」孔子\n曰：「吾乃今於是乎見龍！龍，合而成體，散而成章，乘乎雲氣而養乎陰陽。予\n口張而 不能嗋，予又何規老聃哉？」子貢曰：「然則人固有尸居而龍見，雷聲\n而淵默，發動如天地者乎？賜亦可得而觀乎？」遂以孔子聲見老聃。老聃方將倨\n堂而應，微 曰：「予年運而往矣，子將何以戒我乎？」子貢曰：「夫三皇五帝\n之治天下不同，其係聲名一也。而先生獨以為非聖人，如何哉？」老聃曰：「小\n28\n\n## 第29页\n\nWord I-Kuan Tao Headquarters\nPaoli Lee (01/13/2007)\n子少進！子何以謂 不同？」對曰：「堯授舜，舜授禹。",
    "language": "zh",
    "source_file": "庄子.md",
    "source_type": "markdown"
  },
  {
    "id": "c5ec47ea-370a-440e-9843-ce64be77dadf",
    "title": "庄子.md",
    "chapter_title": null,
    "content": "禹用力而湯用兵，文王\n順紂而不敢逆，武王逆紂而不肯順，故曰不同。」老聃曰：「小子少進，余語女\n三皇五帝之治天下。黃帝 之治天下，使民心一，民有其親死不哭而民不非也。\n堯之治天下，使民心親。民有為其親殺其服而民不非也。舜之治天下，使民心競。\n民孕婦十月生子，子生五月而 能言，不至乎孩而始誰，則人始有夭矣。禹之治\n天下，使民心變，人有心而兵有順，殺盜非殺，人自為種而天下耳。是以天下大\n駭，儒墨皆起。其作始有倫，而今乎 婦女，何言哉！余語汝，三皇五帝之治天\n下，名曰治之，而亂莫甚焉。三皇之知，上悖日月之明，下睽山川之精，中墮四\n時之施。其知憯於蠣蠆之尾，鮮規之獸，莫 得安其性命之情者，而猶自以為聖\n人，不可恥乎？其無恥也！」子貢蹴蹴然立不安。",
    "language": "zh",
    "source_file": "庄子.md",
    "source_type": "markdown"
  },
  {
    "id": "1a397449-38f6-4f74-a954-3e0d69457fd7",
    "title": "庄子.md",
    "chapter_title": null,
    "content": "孔 子謂老聃曰：「丘治《詩》、《書》、《禮》、《樂》、《易》、《春秋》\n六經，自以為久矣，孰知其故矣；以奸者七十二君，論先王之道而明周、召之跡，\n一君 無所鉤用。甚矣夫！人之難說也，道之難明邪？」老子曰：「幸矣，子之\n不遇治世之君也！夫六經，先王之陳跡也，豈其所以跡哉！今子之所言，猶跡也。\n夫跡，履 之所出，而跡豈履哉！夫白鶂之相視，眸子不運而風化；蟲，雄鳴於\n上風，雌應於下風而化。類自為雌雄，故風化。性不可易，命不可變，時不可止，\n道不可壅。苟 得於道，無自而不可；失焉者，無自而可。」孔子不出三月，復\n見，曰：「丘得之矣。烏鵲孺，魚傅沫，細要者化，有弟而兄啼。久矣，夫丘不\n與化為人！不與化為 人，安能化人。」老子曰：「可，丘得之矣！」\n刻刻刻刻意意意意第第第第十十十十五五五五\n刻 意尚行，離世異俗，高論怨誹，為亢而已矣。此山谷之士，非世之人，枯槁\n赴淵者之所好也。",
    "language": "zh",
    "source_file": "庄子.md",
    "source_type": "markdown"
  },
  {
    "id": "f6926394-d62a-439c-b661-b2355168066a",
    "title": "庄子.md",
    "chapter_title": null,
    "content": "語仁義忠信，恭儉推讓，為修而已矣。此平世之士，教誨之人，\n遊居 學者之所好也。語大功，立大名，禮君臣，正上下，為治而已矣。此朝廷\n之士，尊主彊國之人，致功并兼者之所好也。就藪澤，處閒曠，釣魚閒處，無為\n而已矣。此 江海之士，避世之人，閒暇者之所好也。吹呴呼吸，吐故納新，熊\n經鳥申，為壽而已矣。此道引之士，養形之人，彭祖壽考者之所好也。若夫不刻\n意而高，無仁義而 修，無功名而治，無江海而閒，不道引而壽，無不忘也，無\n不有也。澹然無極而眾美從之。此天地之道，聖人之德也。故曰：夫恬惔寂漠，\n虛無無為，此天地之平而 道德之質也。故曰：聖人休休焉則平易矣。平易則恬\n淡矣。平易恬惔，則憂患不能入，邪氣不能襲，故其德全而神不虧。故曰，聖人\n之生也天行，其死也物化。靜而 與陰同德，動而與陽同波。不為福先，不為禍\n始。感而後應，迫而後動，不得已而後起。去知與故，遁天之理。故無天災，無\n物累，無人非，無鬼責。",
    "language": "zh",
    "source_file": "庄子.md",
    "source_type": "markdown"
  },
  {
    "id": "8542a12a-651c-4a6c-9f02-b1277b867f71",
    "title": "庄子.md",
    "chapter_title": null,
    "content": "其生若浮，其 死若休。不思慮，不豫謀。光矣而不耀，\n信矣而不期。其寢不夢，其覺無憂。其神純粹，其魂不罷。虛無恬惔，乃合天德。\n故曰，悲樂者，德之邪；喜怒者，道之 過；好惡者，德之失。故心不憂樂，德\n之至也；一而不變，靜之至也；無所於忤，虛之至也；不與物交，淡之至也；無\n29\n\n## 第30页\n\nWord I-Kuan Tao Headquarters\nPaoli Lee (01/13/2007)\n所於逆，粹之至也。故曰，形勞而不休則弊， 精用而不已則勞，勞則竭。水之\n性，不雜則清，莫動則平；鬱閉而不流，亦不能清；天德之象也。故曰：純粹而\n不雜，靜一而不變，淡而無為，動而以天行，此養神 之道也。夫有干越之劍者，\n柙而藏之，不敢用也，寶之至也。精神四達並流，無所不極，上際於天，下蟠於\n地，化育萬物，不可為象，其名為同帝。純素之道，唯神 是守。守而勿失，與\n神為一。一之精通，合於天倫。",
    "language": "zh",
    "source_file": "庄子.md",
    "source_type": "markdown"
  },
  {
    "id": "0bd058a6-aaf3-4608-ae17-1f6021810e09",
    "title": "庄子.md",
    "chapter_title": null,
    "content": "野語有之曰：「眾人重利，廉士重名，賢士尚志，\n聖人貴精。」故素也者，謂其無所與雜也；純也者，謂其不虧 其神也。能體純\n素，謂之真人。\n繕繕繕繕性性性性第第第第十十十十六六六六\n繕性於俗，學以求復其初；滑欲於俗，思以求致其明；謂之蔽蒙之民。\n古之治道者，以恬養知。生而無以知為也，謂之以知養恬。知與恬交相養，而和\n理出其性。夫 德，和也；道，理也。德無不容，仁也；道無不理，義也；義明\n而物親，忠也；中純實而反乎情，樂也；信行容體而順乎文，禮也。禮樂遍行，\n則天下亂矣。彼正而 蒙己德，德則不冒。冒則物必失其性也。古之人，在混芒\n之中，與一世而得澹漠焉。當是時也，陰陽和靜，鬼神不擾，四時得節，萬物不\n傷，群生不夭，人雖有知， 無所用之，此之謂至一。當是時也，莫之為而常自\n然。逮德下衰，及燧人、伏羲始為天下，是故順而不一。德又下衰，及神農、黃\n帝始為天下，是故安而不順。",
    "language": "zh",
    "source_file": "庄子.md",
    "source_type": "markdown"
  },
  {
    "id": "e2371272-c960-474a-9dd1-f346f3bd1df2",
    "title": "庄子.md",
    "chapter_title": null,
    "content": "德又 下衰，及唐、虞始為天下，興治化之流，澆\n淳散朴，離道以善，險德以行，然後去性而從於心。心與心識知而不足以定天下，\n然後附之以文，益之以博。文滅質，博 溺心，然後民始惑亂，無以反其性情而\n復其初。由是觀之，世喪道矣，道喪世矣，世與道交相喪也。道之人何由興乎世，\n世亦何由興乎道哉！道無以興乎世，世無以 興乎道，雖聖人不在山林之中，其\n德隱矣。隱，故不自隱。古之所謂隱士者，非伏其身而弗見也，非閉其言而不出\n也，非藏其知而不發也，時命大謬也。當時命而大 行乎天下，則反一無跡；不\n當時命而大窮乎天下，則深根寧極而待：此存身之道也。古之存身者，不以辯飾\n知，不以知窮天下，不以知窮德，危然處其所而反其性 已，又何為哉！道固不\n小行，德固不小識。小識傷德，小行傷道。故曰：正己而已矣。樂全之謂得志。\n古之所謂得志者，非軒冕之謂也，謂其無以益其樂而已矣。今 之所謂得志者，\n軒冕之謂也。",
    "language": "zh",
    "source_file": "庄子.md",
    "source_type": "markdown"
  },
  {
    "id": "9842b2b8-ed7f-4ee2-8d98-a5bdabff973f",
    "title": "庄子.md",
    "chapter_title": null,
    "content": "軒冕在身，非性命也，物之儻來，寄者也。寄之，其來不可圉，其\n去不可止。故不為軒冕肆志，不為窮約趨俗，其樂彼與此同，故無憂 而已矣！\n今寄去則不樂。由是觀之，雖樂，未嘗不荒也。故曰：喪己於物，失性於俗者，\n謂之倒置之民。\n秋秋秋秋水水水水第第第第十十十十七七七七\n秋 水時至，百川灌河。涇流之大，兩涘渚崖之間，不辯牛馬。於是焉河伯欣然\n自喜，以天下之美為盡在己。順流而東行，至於北海，東面而視，不見水端。於\n30\n\n## 第31页\n\nWord I-Kuan Tao Headquarters\nPaoli Lee (01/13/2007)\n是焉河 伯始旋其面目，望洋向若而嘆曰：「野語有之曰：『聞道百，以為莫己\n若者。』我之謂也。且夫我嘗聞少仲尼之聞，而輕伯夷之義者，始吾弗信。今我\n睹子之難窮 也，吾非至於子之門則殆矣，吾長見笑於大方之家。",
    "language": "zh",
    "source_file": "庄子.md",
    "source_type": "markdown"
  },
  {
    "id": "be4b4613-f234-4c98-8acf-87598fa70c26",
    "title": "庄子.md",
    "chapter_title": null,
    "content": "」北海若曰：\n「井蛙不可以語於海者，拘於虛也；夏蟲不可以語於冰者，篤於時也；曲士不可\n以語於道者，束於 教也。今爾出於崖涘，觀於大海，乃知爾醜，爾將可與語大\n理矣。天下之水，莫大於海，萬川歸之，不知何時止而不盈；尾閭泄之，不知何\n時已而不虛；春秋不變， 水旱不知。此其過江河之流，不可為量數。而吾未嘗\n以此自多者，自以比形於天地，而受氣於陰陽，吾在於天地之間，猶小石小木之\n在大山也。方存乎見小，又奚以 自多！計四海之在天地之間也，不似礨空之在\n大澤乎？計中國之在海內不似稊米之在太倉乎？號物之數謂之萬，人處一焉；人\n卒九州，穀食之所生，舟車之所通，人 處一焉；此其比萬物也，不似豪末之在\n於馬體乎？五帝之所連，三王之所爭，仁人之所憂，任士之所勞，盡此矣！伯夷\n辭之以為名，仲尼語之以為博。此其自多也， 不似爾向之自多於水乎？」\n河 伯曰：「然則吾大天地而小豪末，可乎？」北海若曰：「否。",
    "language": "zh",
    "source_file": "庄子.md",
    "source_type": "markdown"
  },
  {
    "id": "7ac0ff7e-5fb6-4f34-bd17-ae7a1804e662",
    "title": "庄子.md",
    "chapter_title": null,
    "content": "夫物，量無窮，\n時無止，分無常，終始無故。是故大知觀於遠近，故小而不寡，大而不多：知量\n無 窮。證曏今故，故遙而不悶，掇而不跂，知時無止；察乎盈虛，故得而不喜，\n失而不憂，知分之無常也；明乎坦塗，故生而不說，死而不禍，知終始之不可故\n也。計 人之所知，不若其所不知；其生之時，不若未生之時；以其至小，求窮\n其至大之域，是故迷亂而不能自得也。由此觀之，又何以知毫末之足以定至細之\n倪，又何以知 天地之足以窮至大之域！」\n河 伯曰：「世之議者皆曰：『至精無形，至大不可圍。』是信情乎？」北海若\n曰：「夫自細視大者不盡，自大視細者不明。夫精，小之微也；郛，大之殷也：\n故異便。 此勢之有也。夫精粗者，期於有形者也；無形者，數之所不能分也；\n不可圍者，數之所不能窮也。可以言論者，物之粗也；可以意致者，物之精也；\n言之所不能論， 意之所不能察致者，不期精粗焉。",
    "language": "zh",
    "source_file": "庄子.md",
    "source_type": "markdown"
  },
  {
    "id": "47f226c4-46c0-4ab4-9ef6-cea1ebdd54bc",
    "title": "庄子.md",
    "chapter_title": null,
    "content": "是故大人之行，不出乎害人，\n不多仁恩；動不為利，不賤門隸；貨財弗爭，不多辭讓；事焉不借人，不多食乎\n力，不賤貪污；行殊 乎俗，不多辟異；為在從眾，不賤佞諂；世之爵祿不足以\n為勸，戮恥不足以為辱；知是非之不可為分，細大之不可為倪。聞曰：『道人不\n聞，至德不得，大人無 己。』約分之至也。」\n河 伯曰：「若物之外，若物之內，惡至而倪貴賤？惡至而倪小大？」北海若曰：\n「以道觀之，物無貴賤；以物觀之，自貴而相賤；以俗觀之，貴賤不在己。以差\n觀 之，因其所大而大之，則萬物莫不大；因其所小而小之，則萬物莫不小。知\n天地之為稊米也，知毫末之為丘山也，則差數睹矣。以功觀之，因其所有而有之，\n則萬物 莫不有；因其所無而無之，則萬物莫不無。知東西之相反而不可以相無，\n則功分定矣。以趣觀之，因其所然而然之，則萬物莫不然；因其所非而非之，則\n萬物莫不 非。知堯、桀之自然而相非，則趣操睹矣。",
    "language": "zh",
    "source_file": "庄子.md",
    "source_type": "markdown"
  },
  {
    "id": "4ed02767-01b9-4c3d-8001-ad3dbbb5385e",
    "title": "庄子.md",
    "chapter_title": null,
    "content": "昔者堯、舜讓而帝，之、\n31\n\n## 第32页\n\nWord I-Kuan Tao Headquarters\nPaoli Lee (01/13/2007)\n噲讓而絕；湯、武爭而王，白公爭而滅。由此觀之，爭讓之禮，堯、桀之行，貴\n賤有時，未可以 為常也。梁麗可以衝城，而不可以窒穴，言殊器也；騏驥驊騮，\n一日而馳千里，捕鼠不如狸狌，言殊技也；鴟鵂夜撮蚤，察毫末，晝出瞋目而不\n見丘山，言殊性也。 故曰，蓋師是而無非，師治而無亂乎？是未明天地之理，\n萬物之情也。是猶師天而無地，師陰而無陽，其不可行明矣！然且語而不舍，非\n愚則誣也！帝王殊禪，三代 殊繼。差其時，逆其俗者，謂之篡夫；當其時，順\n其俗者，謂之義之徒。默默乎河伯！女惡知貴賤之門，小大之家！」\n河 伯曰：「然則我何為乎？何不為乎？吾辭受趣舍，吾終奈何？」北海若曰：\n「以道觀之，何貴何賤，是謂反衍；無拘而志，與道大蹇。",
    "language": "zh",
    "source_file": "庄子.md",
    "source_type": "markdown"
  },
  {
    "id": "9ef8f1b7-5229-42dd-b78b-940a1c3b1265",
    "title": "庄子.md",
    "chapter_title": null,
    "content": "何少何多，是謂謝施；\n無一 而行，與道參差。嚴乎若國之有君，其無私德；繇繇乎若祭之有社，其無\n私福；汎汎乎其若四方之無窮，其無所畛域。兼懷萬物，其孰承翼？是謂無方。\n萬物一齊， 孰短孰長？道無終始，物有死生，不恃其功。一虛一滿，不位乎其\n形。年不可舉，時不可止。消息盈虛，終則有始。是所以語大義之方，論萬物之\n理也。物之生也， 若驟若馳。無動而不變，無時而不移。何為乎，何不為乎？\n夫固將自化。」河伯曰：「然則何貴於道邪？」\n北 海若曰：「知道者必達於理，達於理者必明於權，明於權者不以物害己。至\n德者，火弗能熱，水弗能溺，寒暑弗能害，禽獸弗能賊。非謂其薄之也，言察乎\n安危， 寧於禍福，謹於去就，莫之能害也。故曰，天在內，人在外，德在乎天。\n知天人之行，本乎天，位乎得；蹢躅而屈伸，反要而語極。」曰：「何謂天？何\n謂人？」北 海若曰：「牛馬四足，是謂天；落馬首，穿牛鼻，是謂人。",
    "language": "zh",
    "source_file": "庄子.md",
    "source_type": "markdown"
  },
  {
    "id": "873f784e-71fb-4641-a9a5-5b11628567df",
    "title": "庄子.md",
    "chapter_title": null,
    "content": "故曰，\n無以人滅天，無以故滅命，無以得殉名。謹守而勿失，是謂反其真。」\n夔憐蚿，蚿憐蛇，蛇憐風，風憐目，目憐心。夔謂蚿曰：「吾以一足(足今)踔而\n行，予無如矣。今子之使萬足，獨奈何？」蚿曰：「不然。子不見夫唾者乎？噴\n則大者如珠，小者如霧，雜而下者不可勝數也。今予動吾天機，而不知其所以然。」\n蚿謂蛇曰：「吾以眾足行，而不及子之無足，何也？」蛇曰：「夫天機之所動，\n何可易邪？吾安用足哉！」蛇謂風曰：「予動吾脊脅而行，則有似也。今子蓬蓬\n然起於北海，蓬蓬然入於南海，而似無有，何也？」風曰：「然，予蓬蓬然起於\n北海而入於南海也，然而指我則勝我，(魚酋)我亦勝我。雖然，夫折大木，蜚大\n屋者，唯我能也。故以眾小不勝為大勝也。為大勝者，唯聖人能之。」\n孔 子游於匡，宋人圍之數匝，而弦歌不輟。子路入見，曰：「何夫子之娛也？」\n孔子曰：「來，吾語女。我諱窮久矣，而不免，命也；求通久矣，而不得，時也。",
    "language": "zh",
    "source_file": "庄子.md",
    "source_type": "markdown"
  },
  {
    "id": "e4bc1512-efb3-45c7-bf0f-c4698b3dc578",
    "title": "庄子.md",
    "chapter_title": null,
    "content": "當 堯、舜而天下無窮人，非知得也；當桀、紂而天下無通人，非知失也：時勢\n適然。夫水行不避蛟龍者，漁父之勇也；陸行不避兕虎者，獵夫之勇也；白刃交\n於前，視 死若生者，烈士之勇也；知窮之有命，知通之有時，臨大難而不懼者，\n32\n\n## 第33页\n\nWord I-Kuan Tao Headquarters\nPaoli Lee (01/13/2007)\n聖人之勇也。由處矣！吾命有所制矣！」無幾何，將甲者進，辭曰：「以為陽虎\n也，故圍之； 今非也，請辭而退。」\n公 孫龍問於魏牟曰：「龍少學先王之道，長而明仁義之行；合同異，離堅白；\n然不然，可不可；困百家之知，窮眾口之辯：吾自以為至達已。今吾聞莊子之言，\n茫然 異之。不知論之不及與？知之弗若與？今吾無所開吾喙，敢問其方。」公\n子牟隱機大息，仰天而笑曰：「子獨不聞夫埳井之蛙乎？謂東海之鱉曰：『吾樂\n與！吾跳梁 乎井榦之上，入休乎缺甃之崖。",
    "language": "zh",
    "source_file": "庄子.md",
    "source_type": "markdown"
  },
  {
    "id": "cec765ac-56a6-41d9-836d-812ba1792fde",
    "title": "庄子.md",
    "chapter_title": null,
    "content": "赴水則接掖持頤，蹶泥則沒足滅跗。\n還虷蟹與科斗，莫吾能若也。且夫擅一壑之水，而跨跱埳井之樂，此亦至矣。夫\n子奚不時來入觀 乎？』東海之鱉左足未入，而右膝已縶矣。於是逡巡而卻，告\n之海曰：『夫千里之遠，不足以舉其大；千仞之高，不足以極其深。禹之時，十\n年九潦，而水弗為加 益；湯之時，八年七旱，而崖不為加損。夫不為頃久推移，\n不以多少進退者，此亦東海之大樂也。』於是埳井之蛙聞之，適適然驚，規規然\n自失也。且夫知不知是非 之竟，而猶欲觀於莊子之言，是猶使蚊負山，商蚷馳\n河也，必不勝任矣。且夫知不知論極妙之言，而自適一時之利者，是非埳井之蛙\n與？且彼方跐黃泉而登大皇，無 南無北，奭然四解，淪於不測；無東無西，始\n於玄冥，反於大通。子乃規規然而求之以察，索之以辯，是直用管闚天，用錐指\n地也，不亦小乎？子往矣！且子獨不聞 夫壽陵餘子之學於邯鄲與？未得國能，\n又失其故行矣，直匍匐而歸耳。",
    "language": "zh",
    "source_file": "庄子.md",
    "source_type": "markdown"
  },
  {
    "id": "550fd2ef-7b01-40fa-9765-7548d8d67163",
    "title": "庄子.md",
    "chapter_title": null,
    "content": "今子不去，將忘子之故，失子之業。」公孫龍口\n呿而不合，舌舉而不下，乃逸而走。\n莊子釣於濮水。楚王使大夫二人往先焉，曰：「願以竟內累矣！」莊子持竿不顧，\n曰：「吾聞楚有神龜，死已三千歲矣。王巾笥而藏之廟堂之上。此龜者，寧其死\n為 留骨而貴乎？寧其生而曳尾於塗中乎？」二大夫曰：「寧生而曳尾塗中。」\n莊子曰：「往矣！吾將曳尾於塗中。」\n惠 子相梁，莊子往見之。或謂惠子曰：「莊子來，欲代子相。」於是惠子恐，\n搜於國中三日三夜。莊子往見之，曰：「南方有鳥，其名鵷鶵，子知之乎？夫鵷\n鶵，發 於南海而飛於北海，非梧桐不止，非練實不食，非醴泉不飲。於是鴟得\n腐鼠，鵷鶵過之，仰而視之曰：『嚇！』今子欲以子之梁國而嚇我邪？」\n莊子與惠子游於濠梁之上。莊子曰：「鯈魚出游從容，是魚之樂也。」惠子曰︰\n「子非魚，安知魚之樂？」莊子曰：「子非我，安知我不知魚之樂？",
    "language": "zh",
    "source_file": "庄子.md",
    "source_type": "markdown"
  },
  {
    "id": "f7fb5be0-7938-43b7-9eec-526aca4f07ad",
    "title": "庄子.md",
    "chapter_title": null,
    "content": "」惠子曰「我\n非 子，固不知子矣；子固非魚也，子之不知魚之樂，全矣！」莊子曰：「請循\n其本。子曰『汝安知魚樂』云者，既已知吾知之而問我。我知之濠上也。」\n至至至至樂樂樂樂第第第第十十十十八八八八\n天下有至樂無有哉？有可以活身者無有哉？今奚為奚據？奚避奚處？奚就奚\n去？奚樂奚惡？夫天下之所尊者，富貴壽善也；所樂者，身安厚味美服好色音聲\n33\n\n## 第34页\n\nWord I-Kuan Tao Headquarters\nPaoli Lee (01/13/2007)\n也；所下 者，貧賤夭惡也；所苦者，身不得安逸，口不得厚味，形不得美服，\n目不得好色，耳不得音聲。若不得者，則大憂以懼，其為形也亦愚哉！夫富者，\n苦身疾作，多積 財而不得盡用，其為形也亦外矣！夫貴者，夜以繼日，思慮善\n否，其為形也亦疏矣！人之生也，與憂俱生。壽者惛惛，久憂不死，何之苦也！\n其為形也亦遠矣！",
    "language": "zh",
    "source_file": "庄子.md",
    "source_type": "markdown"
  },
  {
    "id": "3fb965d3-687a-422d-84dd-ea9c590928a0",
    "title": "庄子.md",
    "chapter_title": null,
    "content": "烈士 為天下見善矣，未足以活身。吾未知善之誠善邪？誠不\n善邪？若以為善矣，不足活身；以為不善矣，足以活人。故曰：「忠諫不聽，蹲\n循勿爭。」故夫子胥爭之以殘 其形；不爭，名亦不成。誠有善無有哉？ 今俗之\n所為與其所樂，吾又未知樂之果樂邪？果不樂邪？吾觀夫俗之所樂舉群趣者，誙\n誙然如將不得已，而皆曰樂者，吾未之樂也，亦未之不樂也。果有樂無有哉？ 吾\n以無為誠樂矣，又俗之所大苦也。故曰：「至樂無樂，至譽無譽。」天下是非果\n未可定也。雖然，無為可以定是非。至樂活身，唯無為幾存。請嘗試言之：天無\n為 以之清，地無為以之寧。故兩無為相合，萬物皆化生。芒乎芴乎，而無從出\n乎！芴乎芒乎，而無有象乎！萬物職職，皆從無為殖。故曰：「天地無為也而無\n不為 也。」人也孰能得無為哉！\n莊 子妻死，惠子吊之，莊子則方箕踞鼓盆而歌。惠子曰：「與人居，長子老身，\n死不哭亦足矣，又鼓盆而歌，不亦甚乎！」莊子曰：「不然。",
    "language": "zh",
    "source_file": "庄子.md",
    "source_type": "markdown"
  },
  {
    "id": "48cffa5f-20f6-441b-9401-e329d4ab6366",
    "title": "庄子.md",
    "chapter_title": null,
    "content": "是其始死也，我獨\n何能 無概然！察其始而本無生；非徒無生也，而本無形；非徙無形也，而本無\n氣。雜乎芒芴之間，變而有氣，氣變而有形，形變而有生。今又變而之死。是相\n與為春秋冬 夏四時行也。人且偃然寢於巨室，而我噭噭然隨而哭之，自以為不\n通乎命，故止也。」\n支離叔與滑介叔觀於冥伯之丘，崑崙之虛，黃帝之所休。俄而柳生其左肘，其意\n蹶蹶然惡之。支離叔曰：「子惡之乎？」滑介叔曰：「亡，予何惡！生者，假借\n也。假之而生生者，塵垢也。死生為晝夜。且吾與子觀化而化及我，我又何惡焉！」\n莊 子之楚，見空髑髏，髐然有形。撽以馬捶，因而問之，曰：「夫子貪生失理，\n而為此乎？將子有亡國之事、斧鋮之誅，而為此乎？將子有不善之行，愧遺父母\n妻子 之醜而為此乎？將子有凍餒之患，而為此乎？將子之春秋故及此乎？」於\n是語卒，援髑髏，枕而臥。夜半，髑髏見夢曰：「子之談者似辯士，視子所言，\n皆生人之累 也，死則無此矣。",
    "language": "zh",
    "source_file": "庄子.md",
    "source_type": "markdown"
  },
  {
    "id": "1c070656-ddcf-4011-a34a-3e12a7710498",
    "title": "庄子.md",
    "chapter_title": null,
    "content": "子欲聞死之說乎？」莊子曰：「然。」髑髏曰：\n「死，無君於上，無臣於下；亦無四時之事，從然以天地為春秋，雖南面王樂，\n不能過也。」莊子 不信，曰：「吾使司命復生子形，為子骨肉肌膚，反子父母、\n妻子、閭里、知識，子欲之乎？」髑髏深矉蹙頞曰：「吾安能棄南面王樂而復為\n人間之勞乎！」\n顏 淵東之齊，孔子有憂色。子貢下席而問曰：「小子敢問，回東之齊，夫子有\n憂色，何邪？」孔子曰：「善哉女問！昔者管子有言，丘甚善之，曰：『褚小者\n不可以 懷大，綆短者不可以汲深。』夫若是者，以為命有所成而形有所適也，\n34\n\n## 第35页\n\nWord I-Kuan Tao Headquarters\nPaoli Lee (01/13/2007)\n夫不可損益。吾恐回與齊侯言堯、舜、黃帝之道，而重以燧人、神農之言。彼將\n內求於己而不 得，不得則惑，人惑則死。且女獨不聞邪？",
    "language": "zh",
    "source_file": "庄子.md",
    "source_type": "markdown"
  },
  {
    "id": "3c8de682-1f9d-4805-8e98-5e7e4b726005",
    "title": "庄子.md",
    "chapter_title": null,
    "content": "昔者海鳥止於魯郊，\n魯侯御而觴之於廟，奏九韶以為樂，具太牢以為膳。鳥乃眩視憂悲，不敢食一臠，\n不敢飲一杯，三日 而死。此以己養養鳥也，非以鳥養養鳥也。夫以鳥養養鳥者，\n宜栖之深林，遊之壇陸，浮之江湖，食之鰍鰷，隨行列而止，委蛇而處。彼唯人\n言之惡聞，奚以夫譊譊 為乎！咸池九韶之樂，張之洞庭之野，鳥聞之而飛，獸\n聞之而走，魚聞之而下入，人卒聞之，相與還而觀之。魚處水而生，人處水而死。\n彼必相與異，其好惡故異 也。故先聖不一其能，不同其事。名止於實，義設於\n適，是之謂條達而福持。」\n列 子行，食於道從，見百歲髑髏，攓蓬而指之曰：「唯予與女知而未嘗死，未\n嘗生也。若果養乎？予果歡乎？」種有機？得水則為絕，得水土之際則為蛙蠙之\n衣，生 於陵屯則為陵舄，陵舄得鬱棲則為烏足，烏足之根為蠐螬，其葉為胡蝶。\n胡蝶胥也化而為蟲，生於灶下，其狀若脫，其名為鴝掇。鴝掇千日為鳥，其名為\n乾餘骨。",
    "language": "zh",
    "source_file": "庄子.md",
    "source_type": "markdown"
  },
  {
    "id": "87818ad2-c6c4-4cbc-bdbb-897d3aecb5b2",
    "title": "庄子.md",
    "chapter_title": null,
    "content": "乾 餘骨之沫為斯彌，斯彌為食醯。頤輅生乎食醯，黃軦生乎九猷，瞀\n芮生乎腐蠸。羊奚比乎不(上筍下子)，久竹生青寧，青寧生程，程生馬，馬生人，\n人又反入於機。萬物皆出於機，皆入於機。」\n達達達達生生生生第第第第十十十十九九九九\n達 生之情者，不務生之所無以為；達命之情者，不務知之所無奈何。養形必先\n之以物，物有餘而形不養者有之矣；有生必先無離形，形不離而生亡者有之矣。\n生之來 不能卻，其去不能止。悲夫！世之人以為養形足以存生；而養形果不足\n以存生，則世奚足為哉！雖不足為而不可不為者，其為不免矣！夫欲免為形者，\n莫如棄世。棄 世則無累，無累則正平，正平則與彼更生，更生則幾矣！事奚足\n棄而生奚足遺？棄事則形不勞，遺生則精不虧。夫形全精復，與天為一。天地者，\n萬物之父母也。合 則成體，散則成始。形精不虧，是謂能移。精而又精，反以\n相天。",
    "language": "zh",
    "source_file": "庄子.md",
    "source_type": "markdown"
  },
  {
    "id": "89f4c8e4-70f0-40f3-813f-2ed07a5553d4",
    "title": "庄子.md",
    "chapter_title": null,
    "content": "子 列子問關尹曰：「至人潛行不窒，蹈火不熱，行乎萬物之上而不慄。請問何\n以至於此？」關尹曰：「是純氣之守也，非知巧果敢之列。居，予語女！凡有貌\n象聲色 者，皆物也，物與物何以相遠？夫奚足以至乎先？是色而已。則物之造\n乎不形，而止乎無所化。夫得是而窮之者，物焉得而止焉！彼將處乎不淫之度，\n而藏乎無端之 紀，游乎萬物之所終始。壹其性，養其氣，合其德，以通乎物之\n所造。夫若是者，其天守全，其神無郤，物奚自入焉！夫醉者之墜車，雖疾不死。\n骨節與人同而犯害 與人異，其神全也。乘亦不知也，墜亦不知也，死生驚懼不\n入乎其胸中，是故遻物而不慴。彼得全於酒而猶若是，而況全於天乎？聖人藏於\n天，故莫之能傷也。復讎 者，不折鏌干；雖有忮心者，不怨飄瓦，是以天下平\n35\n\n## 第36页\n\nWord I-Kuan Tao Headquarters\nPaoli Lee (01/13/2007)\n均。",
    "language": "zh",
    "source_file": "庄子.md",
    "source_type": "markdown"
  },
  {
    "id": "427d006a-d6ae-448d-b9fb-d6570740245c",
    "title": "庄子.md",
    "chapter_title": null,
    "content": "故無攻戰之亂，無殺戮之刑者，由此道也。不開人之天，而開天之天。開天\n者德生，開人者賊生。不厭其 天，不忽於人，民幾乎以其真。」\n仲 尼適楚，出於林中，見佝僂者承蜩，猶掇之也。仲尼曰：「子巧乎，有道邪？」\n曰：「我有道也。五六月累丸二而不墜，則失者錙銖；累三而不墜，則失者十一；\n累五而不墜，猶掇之也。吾處身也，若厥株拘；吾執臂也，若槁木之枝。雖天地\n之大，萬物之多，而唯蜩翼之知。吾不反不側，不以萬物易蜩之翼，何為而不得！」\n孔子顧謂弟子曰：「用志不分，乃凝於神。其佝僂丈人之謂乎！」\n顏 淵問仲尼曰：「吾嘗濟乎觴深之淵，津人操舟若神。吾問焉，曰：『操舟可\n學邪？』曰：『可。善游者數能。若乃夫沒人，則未嘗見舟而便操之也。』吾問\n焉而不 吾告，敢問何謂也？」仲尼曰：「善游者數能，忘水也。若乃夫沒人之\n未嘗見舟而便操之也，彼視淵若陵，視舟之覆，猶其車卻也。覆卻萬方陳乎前而\n不得入其舍， 惡往而不暇！",
    "language": "zh",
    "source_file": "庄子.md",
    "source_type": "markdown"
  },
  {
    "id": "9e475a37-dfe2-4970-9195-7c4543f3f723",
    "title": "庄子.md",
    "chapter_title": null,
    "content": "以瓦注者巧，以鉤注者憚，以黃金注者殙。其巧一\n也，而有所矜，則重外也。凡外重者內拙。」\n田 開之見周威公，威公曰：「吾聞祝腎學生，吾子與祝腎游，亦何聞焉？」田\n開之曰：「開之操拔篲以侍門庭，亦何聞於夫子！」威公曰：「田子無讓，寡人\n願聞 之。」開之曰：「聞之夫子曰：『善養生者，若牧羊然，視其後者而鞭之。』」\n威公曰：「何謂也？」田開之曰：「魯有單豹者，巖居而水飲，不與民共利，行\n年七 十而猶有嬰兒之色，不幸遇餓虎，餓虎殺而食之。有張毅者，高門縣薄，\n無不走也，行年四十而有內熱之病以死。豹養其內而虎食其外，毅養其外而病攻\n其內。此二 子者，皆不鞭其後者也。」仲尼曰：「無入而藏，無出而陽，柴立\n其中央。三者若得，其名必極。夫畏塗者，十殺一人，則父子兄弟相戒也，必盛\n卒徒而後敢出焉， 不亦知乎！人之所取畏者，衽席之上，飲食之間，而不知為\n之戒者，過也！",
    "language": "zh",
    "source_file": "庄子.md",
    "source_type": "markdown"
  },
  {
    "id": "47b82b3b-7611-42fa-8ec7-249b1eb0356e",
    "title": "庄子.md",
    "chapter_title": null,
    "content": "」\n祝 宗人玄端以臨牢筴柙，說彘曰：「汝奚惡死！吾將三月豢汝，十日戒，三日\n齊，藉白茅，加汝肩尻乎雕俎之上，則汝為之乎？」為彘謀，曰：「不如食以糠\n糟而錯 之牢筴之中。」自為謀，則苟生有軒冕之尊，死得於腞楯之上，聚僂之\n中則為之。為彘謀則去之，自為謀則取之，所異彘者何也！\n桓 公田於澤，管仲御，見鬼焉。公撫管仲之手曰：「仲父何見？」對曰：「臣\n無所見。」公反，誒詒為病，數日不出。齊士有皇子告敖者，曰：「公則自傷，\n鬼惡能 傷公！夫忿滀之氣，散而不反，則為不足；上而不下，則使人善怒；下\n而不上，則使人善忘；不上不下，中身當心，則為病。」桓公曰：「然則有鬼乎？」\n曰： 「有。沈有履。灶有髻。戶內之煩壤，雷霆處之；東北方之下者，倍阿鮭\n蠪躍之；西北方之下者，則泆陽處之。水有罔象，丘有峷，山有夔，野有彷徨，\n澤有委 蛇。」公曰：「請問委蛇之狀何如？",
    "language": "zh",
    "source_file": "庄子.md",
    "source_type": "markdown"
  },
  {
    "id": "d7b39b2a-6099-41ea-8fbf-186b361529f7",
    "title": "庄子.md",
    "chapter_title": null,
    "content": "」皇子曰：「委蛇，其大如轂，其\n36\n\n## 第37页\n\nWord I-Kuan Tao Headquarters\nPaoli Lee (01/13/2007)\n長如轅，紫衣而朱冠。其為物也，惡聞雷車之聲，則捧其首而立。見之者殆乎霸。」\n桓公辴然 而笑曰：「此寡人之所見者也。」於是正衣冠與之坐，不終日而不知\n病之去也。\n紀渻子為王養鬥雞。十日而問：「雞已乎？」曰：「未也，方虛憍而恃氣。」十\n日又問，曰：「未也，猶應嚮景。」十日又問，曰：「未也，猶疾視而盛氣。」\n十日又問，曰：「幾矣，雞雖有鳴者，已無變矣，望之似木雞矣，其德全矣。異\n雞無敢應者，反走矣。」\n孔 子觀於呂梁，縣水三十仞，流沫四十里，黿鼉魚鱉之所不能游也。見一丈夫\n游之，以為有苦而欲死也。使弟子並流而拯之。數百步而出，被髮行歌而游於塘\n下。孔 子從而問焉，曰：「吾以子為鬼，察子則人也。請問：蹈水有道乎？」\n曰：「亡，吾無道。",
    "language": "zh",
    "source_file": "庄子.md",
    "source_type": "markdown"
  },
  {
    "id": "c39fa5ce-6e3a-4af1-800b-b7408796a8ca",
    "title": "庄子.md",
    "chapter_title": null,
    "content": "吾始乎故，長乎性，成乎命。與齊俱入，與汩偕出，從水之\n道而不為私 焉。此吾所以蹈之也。」孔子曰：「何謂始乎故，長乎性，成乎命？」\n曰：「吾生於陵而安於陵，故也；長於水而安於水，性也；不知吾所以然而然，\n命也。」\n梓 慶削木為鐻，鐻成，見者驚猶鬼神。魯侯見而問焉，曰：「子何術以為焉？」\n對曰：「臣工人，何術之有！雖然，有一焉。臣將為鐻，未嘗敢以耗氣也，必齊\n以靜 心。齊三日，而不敢懷慶賞爵祿；齊五日，不敢懷非譽巧拙；齊七日，輒\n然忘吾有四枝形體也。當是時也，無公朝。其巧專而外骨消，然後入山林，觀天\n性；形軀至 矣，然後成見鐻，然後加手焉；不然則已。則以天合天，器之所以\n疑神者，其是與！」\n東野稷以御見莊公，進退中繩，左右旋中規。莊公以為文弗過也。使之鉤百而反。\n顏闔遇之，入見曰：「稷之馬將敗。」公密而不應。少焉，果敗而反。公曰：「子\n何以知之？」曰：「其馬力竭矣，而猶求焉，故曰敗。",
    "language": "zh",
    "source_file": "庄子.md",
    "source_type": "markdown"
  },
  {
    "id": "61830a82-29a3-4e19-8199-a994e89d82c1",
    "title": "庄子.md",
    "chapter_title": null,
    "content": "」\n工倕旋而蓋規矩，指與物化而不以心稽，故其靈臺一而不桎。忘足，履之適也；\n忘要，帶之適也；知忘是非，心之適也；不內變，不外從，事會之適也；始乎適\n而未嘗不適者，忘適之適也。\n有 孫休者，踵門而詫子扁慶子曰：「休居鄉不見謂不修，臨難不見謂不勇。然\n而田原不遇歲，事君不遇世，賓於鄉里，逐於州部，則胡罪乎天哉？休惡遇此命\n也？」 扁子曰：「子獨不聞夫至人之自行邪？忘其肝膽，遺其耳目，芒然彷徨\n乎塵垢之外，逍遙乎無事之業，是謂為而不恃，長而不宰。今汝飾知以驚愚，修\n身以明汙，昭 昭乎若揭日月而行也。汝得全而形軀，具而九竅，無中道夭於聾\n盲跛蹇而比於人數，亦幸矣，又何暇乎天之怨哉！子往矣！」孫子出，扁子入。\n坐有間，仰天而嘆。 弟子問曰：「先生何為歎乎？」扁子曰︰「向者休來，吾\n告之以至人之德，吾恐其驚而遂至於惑也。」弟子曰：「不然。孫子之所言是邪？",
    "language": "zh",
    "source_file": "庄子.md",
    "source_type": "markdown"
  },
  {
    "id": "55bbc994-034b-449e-9a2e-ab878181003e",
    "title": "庄子.md",
    "chapter_title": null,
    "content": "37\n\n## 第38页\n\nWord I-Kuan Tao Headquarters\nPaoli Lee (01/13/2007)\n先生之所言非邪？非固不 能惑是。孫子所言非邪？先生所言是邪？彼固惑而來\n矣，又奚罪焉！」扁子曰：「不然。昔者有鳥止於魯郊，魯君說之，為具太牢以\n饗之，奏九韶以樂之。鳥乃始憂 悲眩視，不敢飲食。此之謂以己養養鳥也。若\n夫以鳥養養鳥者，宜棲之深林，浮之江湖，食之以委蛇，則平陸而已矣。今休，\n款啟寡聞之民也，吾告以至人之德，譬 之若載鼷以車馬，樂鴳以鐘鼓也，彼又\n惡能無驚乎哉！」\n山山山山木木木木第第第第二二二二十十十十\n莊 子行於山中，見大木，枝葉盛茂。伐木者止其旁而不取也。問其故，曰：「無\n所可用。」莊子曰：「此木以不材得終其天年。」夫子出於山，舍於故人之家。\n故人 喜，命豎子殺雁而烹之。豎子請曰：「其一能鳴，其一不能鳴，請奚殺？」\n主人曰：「殺不能鳴者。",
    "language": "zh",
    "source_file": "庄子.md",
    "source_type": "markdown"
  },
  {
    "id": "aa678065-3873-4d4b-8f25-53e53d0cc16a",
    "title": "庄子.md",
    "chapter_title": null,
    "content": "」明日，弟子問於莊子曰：「昨日山中之木，以不材得\n終其天 年；今主人之雁，以不材死。先生將何處？」莊子笑曰：「周將處夫材\n與不材之間。材與不材之間，似之而非也，故未免乎累。若夫乘道德而浮游則不\n然。無譽無 訾，一龍一蛇，與時俱化，而無肯專為；一上一下，以和為量，浮\n游乎萬物之祖；物物而不物於物，則胡可得而累邪！此神農、黃帝之法則也。若\n夫萬物之情，人倫 之傳，則不然。合則離，成則毀；廉則挫，尊則議，有為則\n虧，賢則謀，不肖則欺。胡可得而必乎哉！悲夫，弟子志之，其唯道德之鄉乎！」\n市 南宜僚見魯侯，魯侯有憂色。市南子曰：「君有憂色，何也？」魯侯曰：「吾\n學先王之道，修先君之業；吾敬鬼尊賢，親而行之，無須臾離居。然不免於患，\n吾是 以憂。」市南子曰：「君之除患之術淺矣！",
    "language": "zh",
    "source_file": "庄子.md",
    "source_type": "markdown"
  },
  {
    "id": "3d6665fd-f9c8-43ed-af52-cc9c7d2b24be",
    "title": "庄子.md",
    "chapter_title": null,
    "content": "夫豐狐文豹，棲於山林，伏於\n巖穴，靜也；夜行晝居，戒也；雖飢渴隱約，猶且胥疏於江湖之上而求食焉，定\n也；然且不 免於罔羅機辟之患，是何罪之有哉？其皮為之災也。今魯國獨非君\n之皮邪？吾願君刳形去皮，洒心去欲，而游於無人之野。南越有邑焉，名為建德\n之國。其民愚而 朴，少私而寡欲；知作而不知藏，與而不求其報；不知義之所\n適，不知禮之所將。猖狂妄行，乃蹈乎大方。其生可樂，其死可葬。吾願君去國\n捐俗，與道相輔而 行。」君曰：「彼其道遠而險，又有江山，我無舟車，奈何？」\n市南子曰：「君無形倨，無留居，以為君車。」君曰：「彼其道幽遠而無人，吾\n誰與為鄰？吾無糧， 我無食，安得而至焉？」市南子曰：「少君之費，寡君之\n欲，雖無糧而乃足。君其涉於江而浮於海，望之而不見其崖，愈往而不知其所窮。\n送君者皆自崖而反。君自 此遠矣！故有人者累，見有於人者憂。故堯非有人，\n非見有於人也。",
    "language": "zh",
    "source_file": "庄子.md",
    "source_type": "markdown"
  },
  {
    "id": "d6f4d3f4-64cb-4e5f-a874-1e3638f8c02a",
    "title": "庄子.md",
    "chapter_title": null,
    "content": "吾願去君之累，除君之憂，而獨與道遊於大莫之國。方舟而濟於\n河，有虛船來觸舟，雖有惼心之 人不怒；有一人在其上，則呼張歙之；一呼而\n不聞，再呼而不聞，於是三呼邪，則必以惡聲隨之。向也不怒而今也怒，向也虛\n而今也實。人能虛己以游世，其孰能害 之！」\n38\n\n## 第39页\n\nWord I-Kuan Tao Headquarters\nPaoli Lee (01/13/2007)\n北宮奢為衛靈公賦斂以為 鐘，為壇乎郭門之外。三月而成上下之縣。王子慶忌\n見而問焉，曰：「子何術之設？」奢曰：「一之間，無敢設也。奢聞之：『既雕\n既琢， 復歸於朴。』侗乎其無識，儻乎其怠疑；萃乎芒乎，其送往而迎來；來\n者勿禁，往者勿止；從其彊梁，隨其曲傅，因其自窮。故朝夕賦斂而毫毛不挫，\n而況有大塗者 乎！」\n孔子圍於陳蔡之間，七日不 火食。大公任往吊之，曰：「子幾死乎？」曰：「然。」\n「子惡死乎？」曰：「然。",
    "language": "zh",
    "source_file": "庄子.md",
    "source_type": "markdown"
  },
  {
    "id": "6cb35b96-c54f-40fa-9548-579413c393b7",
    "title": "庄子.md",
    "chapter_title": null,
    "content": "」任曰：「予嘗言不死之道。東海有鳥焉，名曰意 怠。\n其為鳥也，翂翂翐翐，而似無能；引援而飛，迫脅而棲；進不敢為前，退不敢為\n後；食不敢先嘗，必取其緒。是故其行列不斥，而外人卒不得害，是以免於患。\n直木先伐，甘井先竭。子其意者飾知以驚愚，修身以明汙，昭昭乎如揭日月而行，\n故不免也。昔吾聞之大成之人曰：『自伐者無功，功成者墮，名成者虧。』孰能\n去 功與名而還與眾人！道流而不明，居得行而不名處；純純常常，乃比於狂；\n削跡捐勢，不為功名。是故無責於人，人亦無責焉。至人不聞，子何喜哉！」孔\n子曰： 「善哉！」辭其交游，去其弟子，逃於大澤，衣裘褐，食杼栗，入獸不\n亂群，入鳥不亂行。鳥獸不惡，而況人乎！\n孔 子問子桑雽曰：「吾再逐於魯，伐樹於宋，削跡於衛，窮於商周，圍於陳蔡\n之間。吾犯此數患，親交益疏，徙友益散，何與？」子桑雽曰：「子獨不聞假人\n之亡 與？林回棄千金之璧，負赤子而趨。或曰：『為其布與？",
    "language": "zh",
    "source_file": "庄子.md",
    "source_type": "markdown"
  },
  {
    "id": "9227c99b-2a6d-4217-893f-3d10477107f3",
    "title": "庄子.md",
    "chapter_title": null,
    "content": "赤子之布寡矣；\n為其累與？赤子之累多矣；棄千金之璧，負赤子而趨，何也？』林回曰：『彼以\n利合，此以 天屬也。』夫以利合者，迫窮禍患害相棄也；以天屬者，迫窮禍患\n害相收也。夫相收之與相棄亦遠矣，且君子之交淡若水，小人之交甘若醴。君子\n淡以親，小人甘以 絕，彼無故以合者，則無故以離。」孔子曰：「敬聞命矣！」\n徐行翔佯而歸，絕學捐書，弟子無挹於前，其愛益加進。異日，桑雽又曰：「舜\n之將死，真泠禹曰： 『汝戒之哉！形莫若緣，情莫若率。緣則不離，率則不勞。\n不離不勞，則不求文以待形；不求文以待形；固不待物。』」\n莊 子衣大布而補之，正緳係履而過魏王。魏王曰：「何先生之憊邪？」莊子曰：\n「貧也，非憊也。士有道德不能行，憊也；衣弊履穿，貧也，非憊也，此所謂非\n遭時 也。王獨不見夫騰猿乎？其得楠梓豫章也，攬蔓其枝而王長其間，雖羿、\n蓬蒙不能眄睨也。",
    "language": "zh",
    "source_file": "庄子.md",
    "source_type": "markdown"
  },
  {
    "id": "623ea52b-fa2b-4829-8d0e-618771729384",
    "title": "庄子.md",
    "chapter_title": null,
    "content": "及其得柘棘枳枸之間也，危行側視，振動悼慄，此筋骨非有加\n急而不柔 也，處勢不便，未足以逞其能也。今處昏上亂相之間，而欲無憊，奚\n可得邪？此比干之見剖心徵也夫！」\n孔 子窮於陳蔡之間，七日不火食。左據槁木，右擊槁枝，而歌猋氏之風，有其\n具而無其數，有其聲而無宮角。木聲與人聲，犁然有當於人之心。顏回端拱還目\n而窺 之。仲尼恐其廣己而造大也，愛己而造哀也，曰：「回，無受天損易，無\n受人益難。無始而非卒也，人與天一也。夫今之歌者其誰乎！」回曰：「敢問無\n39\n\n## 第40页\n\nWord I-Kuan Tao Headquarters\nPaoli Lee (01/13/2007)\n受天損 易。」仲尼曰：「飢渴寒暑，窮桎不行，天地之行也，運物之泄也，言\n與之偕逝之謂也。為人臣者，不敢去之。執臣之道猶若是，而況乎所以待天乎？」\n「何謂無受 人益難？」仲尼曰：「始用四達，爵祿並至而不窮。",
    "language": "zh",
    "source_file": "庄子.md",
    "source_type": "markdown"
  },
  {
    "id": "791b2e9f-7081-4ace-89bc-faa6a2ac2e35",
    "title": "庄子.md",
    "chapter_title": null,
    "content": "物之所利，乃\n非己也，吾命有在外者也。君子不為盜，賢人不為竊，吾若取之，何哉？故曰：\n鳥莫知於鷾鴯，目 之所不宜處，不給視，雖落其實，棄之而走。其畏人也，而\n襲諸人間。社稷存焉爾！」「何謂無始而非卒？」仲尼曰：「化其萬物而不知其\n禪之者，焉知其所終？焉 知其所始？正而待之而已耳。」「何謂人與天一邪？」\n仲尼曰：「有人，天也；有天，亦天也。人之不能有天，性也。聖人晏然體逝而\n終矣！」\n莊 周游於雕陵之樊，睹一異鵲自南方來者。翼廣七尺，目大運寸，感周之顙，\n而集於栗林。莊周曰：「此何鳥哉！翼殷不逝，目大不睹。」蹇裳躩步，執彈而\n留之。 睹一蟬，方得美蔭而忘其身。螳螂執翳而搏之，見得而忘形；異鵲從而\n利之，見利而忘其真。莊周怵然曰：「噫！物固相累，二類相召也。」捐彈而反\n走，虞人逐而 誶之。莊周反入，三日不庭。藺且從而問之，「夫子何為頃間甚\n不庭乎？」莊周曰：「吾守形而忘身，觀於濁水而迷於清淵。",
    "language": "zh",
    "source_file": "庄子.md",
    "source_type": "markdown"
  },
  {
    "id": "1ff6fb68-cde1-4cbb-9900-e93e116f7a02",
    "title": "庄子.md",
    "chapter_title": null,
    "content": "且吾聞諸夫子曰：\n『入其俗，從其 俗。』今吾游於雕陵而忘吾身，異鵲感吾顙，游於栗林而忘真。\n栗林虞人以吾為戮，吾所以不庭也。」\n陽子之宋，宿於逆旅。逆旅人有妾二人，其一人美，其一人惡。惡者貴而美者賤。\n陽子問其故，逆旅小子對曰：「其美者自美，吾不知其美也；其惡者自惡，吾不\n知其惡也。」陽子曰：「弟子記之：行賢而去自賢之行，安往而不愛哉！」\n田田田田子子子子方方方方第第第第二二二二十十十十一一一一\n田 子方侍坐於魏文侯，數稱谿工。文侯曰：谿工，子之師邪？」子方曰：「非\n也，無擇之里人也。稱道數當故無擇稱之。」文侯曰：「然則子無師邪？」子方\n曰： 「有。」曰：「子之師誰邪？」子方曰：「東郭順子。」文侯曰：「然則\n夫子何故未嘗稱之？」子方曰：「其為人也真。人貌而天虛，緣而葆真，清而容\n物。物無 道，正容以悟之，使人之意也消。無擇何足以稱之！」子方出，文侯\n儻然，終日不言。",
    "language": "zh",
    "source_file": "庄子.md",
    "source_type": "markdown"
  },
  {
    "id": "18e81aca-b52f-4be8-b79f-8247b8a1b0c4",
    "title": "庄子.md",
    "chapter_title": null,
    "content": "召前立臣而語之曰：「遠矣，全德之君子！始吾以聖知之言、\n仁義之行為至 矣。吾聞子方之師，吾形解而不欲動，口鉗而不欲言。吾所學者，\n直土埂耳！夫魏真為我累耳！」\n溫 伯雪子適齊，舍於魯。魯人有請見之者，溫伯雪子曰：「不可。吾聞中國之\n君子，明乎禮義而陋於知人心。吾不欲見也。」至於齊，反舍於魯，是人也又請\n見。溫 伯雪子曰：「往也蘄見我，今也又蘄見我，是必有以振我也。」出而見\n客，入而嘆。明日見客，又入而嘆。其僕曰：「每見之客也，必入而嘆，何耶？」\n曰：「吾固 告子矣：中國之民，明乎禮義而陋乎知人心。昔之見我者，進退一\n40\n\n## 第41页\n\nWord I-Kuan Tao Headquarters\nPaoli Lee (01/13/2007)\n成規、一成矩，從容一若龍、一若虎。其諫我也似子，其道我也似父，是以嘆也。」\n仲尼見之而不 言。子路曰：「吾子欲見溫伯雪子久矣。見之而不言，何邪？",
    "language": "zh",
    "source_file": "庄子.md",
    "source_type": "markdown"
  },
  {
    "id": "e7161f9a-3b65-4759-9bdc-dc65b28aa629",
    "title": "庄子.md",
    "chapter_title": null,
    "content": "」\n仲尼曰：「若夫人者，目擊而道存矣，亦不可以容聲矣！」\n顏 淵問於仲尼曰：「夫子步亦步，夫子趨亦趨，夫子馳亦馳，夫子奔逸絕塵，\n而回瞠若乎後矣！」夫子曰：「回，何謂邪？」曰：「夫子步，亦步也，夫子言，\n亦言 也﹔夫子趨，亦趨也，夫子辯，亦辯也﹔夫子馳，亦馳也，夫子言道，回\n亦言道也﹔及奔逸絕塵而回瞠若乎後者，夫子不言而信，不比而周，無器而民滔\n乎前，而不 知所以然而已矣。」仲尼曰：「惡！可不察與！夫哀莫大於心死，\n而人死亦次之。日出東方而入於西極，萬物莫不比方，有首有趾者，待是而後成\n功。是出則存，是 入則亡。萬物亦然，有待也而死，有待也而生。吾一受其成\n形，而不化以待盡。效物而動，日夜無隙，而不知其所終。薰然其成形，知命不\n能規乎其前。丘以是日 徂。吾終身與汝交一臂而失之，可不哀與？女殆著乎吾\n所以著也。彼已盡矣，而女求之以為有，是求馬於唐肆也。吾服，女也甚忘﹔女\n服，吾也甚忘。",
    "language": "zh",
    "source_file": "庄子.md",
    "source_type": "markdown"
  },
  {
    "id": "db00b759-9536-4f86-910e-1736fcbc71bd",
    "title": "庄子.md",
    "chapter_title": null,
    "content": "雖然，女奚患 焉！雖忘乎故吾，吾有不忘者存。」\n孔 子見老聃，老聃新沐，方將被髮而乾，慹然似非人。孔子便而待之。少焉見，\n曰：「丘也眩與？其信然與？向者先生形體掘若槁木，似遺物離人而立於獨也。」\n老 聃曰：「吾游心於物之初。」孔子曰：「何謂邪？」曰：「心困焉而不能知，\n口辟焉而不能言。嘗為汝議乎其將：至陰肅肅，至陽赫赫。肅肅出乎天，赫赫發\n乎地。 兩者交通成和而物生焉，或為之紀而莫見其形。消息滿虛，一晦一明，\n日改月化，日有所為，而莫見其功。生有所乎萌，死有所乎歸，始終相反乎無端，\n而莫知乎其 所窮。非是也，且孰為之宗！」孔子曰：「請問游是。」老聃曰：\n「夫得是，至美至樂也。得至美而游乎至樂，謂之至人。」孔子曰：「願聞其方。」\n曰：「草食之 獸，不疾易藪﹔水生之虫，不疾易水。行小變而不失其大常也，\n喜怒哀樂不入於胸次。夫天下也者，萬物之所一也。",
    "language": "zh",
    "source_file": "庄子.md",
    "source_type": "markdown"
  },
  {
    "id": "0e74adab-291f-458e-ab41-c673054ce4de",
    "title": "庄子.md",
    "chapter_title": null,
    "content": "得其所一而同焉，則四支百\n體將為塵垢，而死生 終始將為晝夜，而莫之能滑，而況得喪禍福之所介乎！棄\n隸者若棄泥塗，知身貴於隸也。貴在於我而不失於變。且萬化而未始有極也，夫\n孰足以患心！已為道者解乎 此。」孔子曰：「夫子德配天地，而猶假至言以修\n心。古之君子，孰能脫焉！」老聃曰：「不然。夫水之於汋也，無為而才自然矣﹔\n至人之於德也，不修而物不能離 焉。若天之自高，地之自厚，日月之自明，夫\n何脩焉！」孔子出，以告顏回曰：「丘之於道也，其猶醯雞與！微夫子之發吾覆\n也，吾不知天地之大全也。」\n莊 子見魯哀公，哀公曰：「魯多儒士，少為先生方者。」莊子曰：「魯少儒。」\n哀公曰：「舉魯國而儒服，何謂少乎？」莊子曰：「周聞之：儒者冠圜冠者，知\n天 時，履句屨者，知地形，緩佩玦者，事至而斷。君子有其道者，未必為其服\n也﹔為其服者，未必知其道也。公固以為不然，何不號於國中曰：‘無此道而為\n此服者， 其罪死！",
    "language": "zh",
    "source_file": "庄子.md",
    "source_type": "markdown"
  },
  {
    "id": "89979718-e5d0-4942-80d7-63de1dbe1d14",
    "title": "庄子.md",
    "chapter_title": null,
    "content": "’」於是哀公號之五日，而魯國無敢儒服者。獨有一丈夫儒\n41\n\n## 第42页\n\nWord I-Kuan Tao Headquarters\nPaoli Lee (01/13/2007)\n服而立乎公門。公即召而問以國事，千轉萬變而不窮。莊子曰：「以魯國而儒者\n一人耳，可謂多 乎？」\n百里奚爵祿不入於心，故飯牛而牛肥，使秦穆公忘其賤，與之政也。有虞氏死生\n不入於心，故足以動人。宋元君將畫圖，眾史皆至，受揖而立，舐筆和墨，在外\n者半。有一史後至者，儃儃然不趨，受揖不立，因之舍。公使人視之，則解衣槃\n礡臝。君曰：「可矣，是真畫者也。」\n文 王觀於臧，見一丈夫釣，而其釣莫釣。非持其釣有釣者也，常釣也。文王欲\n舉而授之政，而恐大臣父兄之弗安也﹔欲終而釋之，而不忍百姓之無天也。於是\n旦而屬 之大夫曰：「昔者寡人夢見良人，黑色而髯，乘駁馬而偏朱蹄，號曰：\n‘寓而政於臧丈人，庶幾乎民有瘳乎！",
    "language": "zh",
    "source_file": "庄子.md",
    "source_type": "markdown"
  },
  {
    "id": "0a700fd0-56d8-45a5-ab2f-9855f0b02cca",
    "title": "庄子.md",
    "chapter_title": null,
    "content": "’」諸大夫蹴然曰︰「先君王也。」文王\n曰：「然則卜 之。」諸大夫曰︰「先君之命，王其無它，又何卜焉。」遂迎臧\n丈人而授之政。典法無更，偏令無出。三年，文王觀於國，則列士壞植散群，長\n官者不成德，斔斛不 敢入於四竟。列士壞植散群，則尚同也﹔長官者不成德，\n則同務也，斔斛不敢入於四竟，則諸侯無二心也。文王於是焉以為大師，北面而\n問曰：「政可以及天下 乎？」臧丈人昧然而不應，泛然而辭，朝令而夜循，終\n身無聞。顏淵問於仲尼曰：「文王其猶未邪？又何以夢為乎？」仲尼曰：「默，\n汝無言！夫文王盡之也，而又 何論剌焉！彼直以循斯須也。」\n列 御寇為伯昏無人射，引之盈貫，措杯水其肘上，發之，適矢復沓，方矢復寓。\n當是時，猶象人也。伯昏無人曰：「是射之射，非不射之射也。嘗與汝登高山，\n履危 石，臨百仞之淵，若能射乎？」於是無人遂登高山，履危石，臨百仞之淵，\n背逡巡，足二分垂在外，揖御寇而進之。",
    "language": "zh",
    "source_file": "庄子.md",
    "source_type": "markdown"
  },
  {
    "id": "f42438a4-08e1-48ec-976d-c2e031920e48",
    "title": "庄子.md",
    "chapter_title": null,
    "content": "御寇伏地，汗流至踵。伯昏無人曰：「夫\n至人 者，上窺青天，下潛黃泉，揮斥八極，神氣不變。今汝怵然有恂目之志，\n爾於中也殆矣夫！」\n肩 吾問於孫叔敖曰：「子三為令尹而不榮華，三去之而無憂色。吾始也疑子，\n今視子之鼻間栩栩然，子之用心獨奈何？」孫叔敖曰：「吾何以過人哉！吾以其\n來不可 卻也，其去不可止也。吾以為得失之非我也，而無憂色而已矣。我何以\n過人哉！且不知其在彼乎？其在我乎？其在彼邪，亡乎我，在我邪，亡乎彼。方\n將躊躇，方將 四顧，何暇至乎人貴人賤哉！」仲尼聞之曰：「古之真人，知者\n不得說，美人不得濫，盜人不得劫，伏戲、黃帝不得友。死生亦大矣，而無變乎\n己，況爵祿乎！若然 者，其神經乎大山而無介，入乎淵泉而不濡，處卑細而不\n憊，充滿天地，既以與人，己愈有。」\n楚王與凡君坐，少焉，楚王左右曰凡亡者三。凡君曰：「凡之亡也，不足以喪吾\n存。夫凡之亡不足以喪吾存，則楚之存不足以存存。",
    "language": "zh",
    "source_file": "庄子.md",
    "source_type": "markdown"
  },
  {
    "id": "3e4a854b-f082-44bf-8dbd-7b73574c6acb",
    "title": "庄子.md",
    "chapter_title": null,
    "content": "由是觀之，則凡未始亡而楚\n未始存也。\n42\n\n## 第43页\n\nWord I-Kuan Tao Headquarters\nPaoli Lee (01/13/2007)\n知知知知北北北北遊遊遊遊第第第第二二二二十十十十二二二二\n知 北游於玄水之上，登隱弅之丘，而適遭無為謂焉。知謂無為謂曰：「予欲有\n問乎若：何思何慮則知道？何處何服則安道？何從何道則得道？」三問而無為謂\n不答 也。非不答，不知答也。知不得問，反於白水之南，登狐闋之上，而睹狂\n屈焉。知以之言也問乎狂屈。狂屈曰：「唉！予知之，將語若。」中欲言而忘其\n所欲言。知 不得問，反於帝宮，見黃帝而問焉。黃帝曰：「無思無慮始知道，\n無處無服始安道，無從無道始得道。」知問黃帝曰：「我與若知之，彼與彼不知\n也，其孰是邪？」 黃帝曰：「彼無為謂真是也，狂屈似之，我與汝終不近也。\n夫知者不言，言者不知，故聖人行不言之教。道不可致，德不可至。",
    "language": "zh",
    "source_file": "庄子.md",
    "source_type": "markdown"
  },
  {
    "id": "c9d900a8-9086-44ba-a0b1-f8170c058770",
    "title": "庄子.md",
    "chapter_title": null,
    "content": "仁可為也，\n義可虧也，禮相偽也。故 曰：『失道而後德，失德而後仁，失仁而後義，失義\n而後禮。』禮者，道之華而亂之首也。故曰：『為道者日損，損之又損之，以至\n於無為。無為而無不為也。』今 已為物也，欲復歸根，不亦難乎！其易也其唯\n大人乎！生也死之徙，死也生之始，孰知其紀！人之生，氣之聚也。聚則為生，\n散則為死。若死生為徙，吾又何患！故 萬物一也。是其所美者為神奇，其所惡\n者為臭腐。臭腐復化為神奇，神奇復化為臭腐。故曰：『通天下一氣耳。』聖人\n故貴一。」知謂黃帝曰：「吾問無為謂，無為 謂不應我，非不我應，不知應我\n也﹔吾問狂屈，狂屈中欲告我而不我告，非不我告，中欲告而忘之也﹔今予問乎\n若，若知之，奚故不近？」黃帝曰：「彼其真是也， 以其不知也﹔此其似之也，\n以其忘之也﹔予與若終不近也，以其知之也。」狂屈聞之，以黃帝為知言。\n天 地有大美而不言，四時有明法而不議，萬物有成理而不說。",
    "language": "zh",
    "source_file": "庄子.md",
    "source_type": "markdown"
  },
  {
    "id": "3e6903c5-37fe-4800-869c-930f745b1fa1",
    "title": "庄子.md",
    "chapter_title": null,
    "content": "聖人者，原天地\n之美而達萬物之理。是故至人無為，大聖不作，觀於天地之謂也。今彼神明至精，\n與彼 百化。物已死生方圓，莫知其根也。扁然而萬物自古以固存。六合為巨，\n未離其內﹔秋豪為小，待之成體﹔天下莫不沉浮，終身不顧﹔陰陽四時運行，各\n得其序﹔惛 然若亡而存﹔油然不形而神﹔萬物畜而不知：此之謂本根，可以觀\n於天矣！\n齧 缺問道乎被衣，被衣曰：「若正汝形，一汝視，天和將至﹔攝汝知，一汝度，\n神將來舍。德將為汝美，道將為汝居。汝瞳焉如新生之犢而無求其故。」言未卒，\n齧 缺睡寐。被衣大說，行歌而去之，曰：「形若槁骸，心若死灰，真其實知，\n不以故自持。媒媒晦晦，無心而不可與謀。彼何人哉！」\n舜 問乎丞，曰：「道可得而有乎？」曰：「汝身非汝有也，汝何得有夫道！」\n舜曰：「吾身非吾有也，孰有之哉？",
    "language": "zh",
    "source_file": "庄子.md",
    "source_type": "markdown"
  },
  {
    "id": "b9a9ea70-9099-4f0a-aa19-96b059198e8d",
    "title": "庄子.md",
    "chapter_title": null,
    "content": "」曰：「是天地之委形也﹔生非汝有，是天\n地之委 和也﹔性命非汝有，是天地之委順也﹔子孫非汝有，是天地之委蛻也。\n故行不知所往，處不知所持，食不知所味。天地之強陽氣也，又胡可得而有邪！」\n43\n\n## 第44页\n\nWord I-Kuan Tao Headquarters\nPaoli Lee (01/13/2007)\n孔 子問於老聃曰：「今日晏閒，敢問至道。」老聃曰：「汝齊戒，疏瀹而心，\n澡雪而精神，掊擊而知。夫道，窅然難言哉！將為汝言其崖略。夫昭昭生於冥冥，\n有倫 生於無形，精神生於道，形本生於精，而萬物以形相生。故九竅者胎生，\n八竅者卵生。其來無跡，其往無崖，無門無房，四達之皇皇也。邀於此者，四肢\n強，思慮恂 達，耳目聰明。其用心不勞，其應物無方，天不得不高，地不得不\n廣，日月不得不行，萬物不得不昌，此其道與！ 且夫博之不必知，辯之不必慧，\n聖人以斷之矣！",
    "language": "zh",
    "source_file": "庄子.md",
    "source_type": "markdown"
  },
  {
    "id": "0b205f2c-2ad1-4050-821d-63a600318d4a",
    "title": "庄子.md",
    "chapter_title": null,
    "content": "若夫益之而不加益，損之而不加損者，聖人之所保也。淵淵乎其\n若海，魏魏乎其若山，終則復始也。運量萬物而不 匱。則君子之道，彼其外與！\n萬物皆往資焉而不匱。此其道與！「中國有人焉，非陰非陽，處於天地之間，直\n且為人，將反於宗。自本觀之，生者，喑醷物也。雖有 壽夭，相去幾何？須臾\n之說也，奚足以為堯、桀之是非！果蓏有理，人倫雖難，所以相齒。聖人遭之而\n不違，過之而不守。調而應之，德也﹔偶而應之，道也。帝之 所興，王之所起\n也。「人生天地之間，若白駒之過隙，忽然而已。注然勃然，莫不出焉﹔油然漻\n然，莫不入焉。已化而生，又化而死。生物哀之，人類悲之。解其天 弢，墮其\n天帙。紛乎宛乎，魂魄將往，乃身從之。乃大歸乎！不形之形，形之不形，是人\n之所同知也，非將至之所務也，此眾人之所同論也。彼至則不論，論則不至 ﹔\n明見無值，辯不若默﹔道不可聞，聞不若塞：此之謂大得。",
    "language": "zh",
    "source_file": "庄子.md",
    "source_type": "markdown"
  },
  {
    "id": "a6521696-86ae-4dc2-b149-7667e255d5cc",
    "title": "庄子.md",
    "chapter_title": null,
    "content": "」\n東 郭子問於莊子曰：「所謂道，惡乎在？」莊子曰：「無所不在。」東郭子曰：\n「期而後可。」莊子曰：「在螻蟻。」曰：「何其下邪？」曰：「在稊稗。」曰：\n「何其愈下邪？」曰：「在瓦甓。」曰：「何其愈甚邪？」曰：「在屎溺。」東\n郭子不應。莊子曰：「夫子之問也，固不及質。正獲之問於監市履狶也，每下愈\n況。 汝唯莫必，無乎逃物。至道若是，大言亦然。周遍咸三者，異名同實，其\n指一也。嘗相與游乎無有之宮，同合而論，無所終窮乎！嘗相與無為乎！澹而靜\n乎！漠而清 乎！調而閒乎！寥已吾志，無往焉而不知其所至，去而來而不知其\n所止，吾往焉而不知其所終，彷徨乎馮閎，大知入焉而不知其所窮。物物者與物\n無際，而物有際 者，所謂物際者也。不際之際，際之不際者也。謂盈虛衰殺，\n彼為盈虛非盈虛，彼為衰殺非衰殺，彼為本末非本末，彼為積散非積散也。」\n(女可)荷甘與神農學於老龍吉。神農隱幾闔戶晝瞑。",
    "language": "zh",
    "source_file": "庄子.md",
    "source_type": "markdown"
  },
  {
    "id": "a3d182f9-e654-4874-9e52-e3a47fc9d39c",
    "title": "庄子.md",
    "chapter_title": null,
    "content": "(女可)荷甘日中奓戶而入，\n曰：「老龍死矣！」神 農擁杖而起，嚗然放杖而笑，曰：「天知予僻陋謾訑，\n故棄予而死。已矣，夫子無所發予之狂言而死矣夫！」弇堈弔聞之，曰：「夫體\n道者，天下之君子所繫焉。今 於道，秋豪之端萬分未得處一焉，而猶知藏其狂\n言而死，又況夫體道者乎！視之無形，聽之無聲，於人之論者，謂之冥冥，所以\n論道而非道也。」於是泰清問乎無 窮，曰：「子知道乎？」無窮曰：「吾不知。」\n又問乎無為，無為曰：「吾知道。」曰：「子之知道，亦有數乎？」曰：「有。」\n曰：「其數若何？」無為曰：「吾 知道之可以貴、可以賤、可以約、可以散，\n此吾所以知道之數也。」泰清以之言也問乎無始，曰：「若是，則無窮之弗知與\n無為之知，孰是而孰非乎？",
    "language": "zh",
    "source_file": "庄子.md",
    "source_type": "markdown"
  },
  {
    "id": "8dc6fe17-61e9-49da-87ce-747266b27acc",
    "title": "庄子.md",
    "chapter_title": null,
    "content": "」無始曰： 「不知深矣，知之淺矣﹔弗知內矣，知\n44\n\n## 第45页\n\nWord I-Kuan Tao Headquarters\nPaoli Lee (01/13/2007)\n之外矣。」於是泰清仰而嘆曰：「弗知乃知乎，知乃不知乎！孰知不知之知？」\n無始曰：「道不可聞，聞而非也﹔道不可見， 見而非也﹔道不可言，言而非也！\n知形形之不形乎！道不當名。」無始曰：「有問道而應之者，不知道也﹔雖問道\n者，亦未聞道。道無問，問無應。無問問之，是問 窮也﹔無應應之，是無內也。\n以無內待問窮，若是者，外不觀乎宇宙，內不知乎大初。是以不過乎昆侖，不游\n乎太虛。」\n光曜問乎無有曰：「夫子有乎？其無有乎？」無有弗應也，光曜不得問而孰視其\n狀貌：窅然空然。終日視之而不見，聽之而不聞，搏之而不得也。光曜曰：「至\n矣，其孰能至此乎！予能有無矣，而未能無無也。及為無有矣，何從至此哉！",
    "language": "zh",
    "source_file": "庄子.md",
    "source_type": "markdown"
  },
  {
    "id": "52537a4a-4b24-47d2-9183-d19e7d4d7441",
    "title": "庄子.md",
    "chapter_title": null,
    "content": "」\n大馬之捶鉤者，年八十矣，而不失豪芒。大馬曰：「子巧與！有道與？」曰：「臣\n有守也。臣之年二十而好捶鉤，於物無視也，非鉤無察也。」是用之者，假不用\n者也，以長得其用，而況乎無不用者乎！物孰不資焉！\n冉 求問於仲尼曰：「未有天地可知邪？」仲尼曰：「可。古猶今也。」冉求失\n問而退。明日復見，曰：「昔者吾問『未有天地可知乎？』夫子曰：『可。古猶\n今 也。』昔日吾昭然，今日吾昧然。敢問何謂也？」仲尼曰：「昔之昭然也，\n神者先受之﹔今之昧然也，且又為不神者求邪！無古無今，無始無終。未有子孫\n而有子孫 可乎？」冉求未對。仲尼曰：「已矣，末應矣！不以生生死，不以死\n死生。死生有待邪？皆有所一體。有先天地生者物邪？物物者非物，物出不得先\n物也，猶其有物 也。猶其有物也，無已！聖人之愛人也終無已者，亦乃取於是\n者也。」\n顏 淵問乎仲尼曰：「回嘗聞諸夫子曰：『無有所將，無有所迎。』回敢問其遊。",
    "language": "zh",
    "source_file": "庄子.md",
    "source_type": "markdown"
  },
  {
    "id": "a4e8109a-5e56-4987-9be1-5a932c9a5906",
    "title": "庄子.md",
    "chapter_title": null,
    "content": "」\n仲尼曰：「古之人，外化而內不化，今之人，內化而外不化。與物化者，一不化\n者 也。安化安不化？安與之相靡？必與之莫多。狶韋氏之囿，黃帝之圃，有虞\n氏之宮，湯武之室。君子之人，若儒墨者師，故以是非相齏也，而況今之人乎！\n聖人處物 不傷物。不傷物者，物亦不能傷也。唯無所傷者，為能與人相將迎。\n山林與，皋壤與，使我欣欣然而樂與！樂未畢也，哀又繼之。哀樂之來，吾不能\n御，其去弗能 止。悲夫，世人直為物逆旅耳！夫知遇而不知所不遇，能能而不\n能所不能。無知無能者，固人之所不免也。夫務免乎人之所不免者，豈不亦悲哉！\n至言去言，至為去 為。齊知之，所知則淺矣！」\n庚庚庚庚桑桑桑桑楚楚楚楚第第第第二二二二十十十十三三三三\n老 聃之役有庚桑楚者，偏得老聃之道，以北居畏壘之山。其臣之畫然知者去之，\n其妾之挈然仁者遠之。擁腫之與居，鞅掌之為使。居三年，畏壘大壤。畏壘之民\n相與 言曰：「庚桑子之始來，吾洒然異之。",
    "language": "zh",
    "source_file": "庄子.md",
    "source_type": "markdown"
  },
  {
    "id": "53d2cc62-4ce6-4496-b90a-65d4311ca149",
    "title": "庄子.md",
    "chapter_title": null,
    "content": "今吾日計之而不足，歲計之而有余。\n庶幾其聖人乎！子胡不相與尸而祝之，社而稷之乎？」庚桑子聞之，南面而不釋\n45\n\n## 第46页\n\nWord I-Kuan Tao Headquarters\nPaoli Lee (01/13/2007)\n然。弟子 異之。庚桑子曰：「弟子何異於予？夫春氣發而百草生，正得秋而萬\n寶成。夫春與秋，豈無得而然哉？天道已行矣。吾聞至人，尸居環堵之室，而百\n姓猖狂，不知所 如往。今以畏壘之細民，而竊竊焉欲俎豆予於賢人之間。我其\n杓之人邪！吾是以不釋於老聃之言。」弟子曰：「不然。夫尋常之溝，巨魚無所\n還其體，而鯢鰍為之 制；步仞之丘陵，巨獸無所隱其軀，而孽狐為之祥。且夫\n尊賢授能，先善與利，自古堯、舜以然，而況畏壘之民乎！夫子亦聽矣！」庚桑\n子曰：「小子來！夫函車之 獸，介而離山，則不免於罔罟之患；吞舟之魚，碭\n而失水，則蟻能苦之。故鳥獸不厭高，魚鱉不厭深。",
    "language": "zh",
    "source_file": "庄子.md",
    "source_type": "markdown"
  },
  {
    "id": "a1fd6e36-4dbe-41f6-be49-80a1814f5332",
    "title": "庄子.md",
    "chapter_title": null,
    "content": "夫全其形生之人，藏其身也，\n不厭深眇而已矣！且夫二子者， 又何足以稱揚哉！是其於辯也，將妄鑿垣牆而\n殖蓬蒿也。簡髮而櫛，數米而炊，竊竊乎又何足以濟世哉！舉賢則民相軋，任知\n則民相盜。之數物者，不足以厚民。民 之於利甚勤，子有殺父，臣有殺君，正\n晝為盜，日中穴牆。吾語女：大亂之本，必生於堯、舜之間，其末存乎千世之後。\n千世之後，其必有人與人相食者也。」\n南 榮趎蹴然正坐曰：「若趎之年者已長矣，將惡乎託業以及此言邪？」庚桑子\n曰：「全汝形，抱汝生，無使汝思慮營營。若此三年，則可以及此言矣！」南榮\n趎曰： 「目之與形，吾不知其異也，而盲者不能自見，耳之與形，吾不知其異\n也，而聾者不能自聞；心之與形，吾不知其異也，而狂者不能自得。形之與形亦\n辟矣，而物或 間之邪？欲相求而不能相得。今謂趎曰：『全汝形，抱汝生，無\n使汝思慮營營。』趎勉聞道達耳矣！",
    "language": "zh",
    "source_file": "庄子.md",
    "source_type": "markdown"
  },
  {
    "id": "37908af6-dce5-417a-bade-5682f178832b",
    "title": "庄子.md",
    "chapter_title": null,
    "content": "」庚桑子曰：「辭盡矣，奔蜂不能化藿蠋，\n越雞不能伏鵠卵，魯 雞固能矣！雞之與雞，其德非不同也。有能與不能者，其\n才固有巨小也。今吾才小，小足以化子。子胡不南見老子！」南榮趎贏糧，七日\n七夜至老子之所。老子曰： 「子自楚之所來乎？」南榮趎曰：「唯。」老子曰：\n「子何與人偕來之眾也？」南榮趎懼然顧其後。老子曰：「子不知吾所謂乎？」\n南榮趎俯而慚，仰而嘆曰：「今 者吾忘吾答，因失吾問。」老子曰：「何謂也？」\n南榮趎曰：「不知乎？人謂我朱愚。知乎，反愁我軀。不仁則害人，仁則反愁我\n身；不義則傷彼，義則反愁我己。 我安逃此而可？此三言者，趎之所患也。願\n因楚而問之。」老子曰：「向吾見若眉睫之間，吾因以得汝矣。今汝又言而信之。\n若規規然若喪父母，揭竿而求諸海也。 汝亡人哉，惘惘乎！汝欲反汝情性而無\n由入，可憐哉！」南榮趎請入就舍，召其所好，去其所惡。十日自愁，復見老子。",
    "language": "zh",
    "source_file": "庄子.md",
    "source_type": "markdown"
  },
  {
    "id": "09843a45-81d2-4ca7-ae77-bd6920709b1a",
    "title": "庄子.md",
    "chapter_title": null,
    "content": "老子曰：「汝自洒濯，熟哉鬱鬱乎！然而其 中津津乎猶有惡也。夫外韄者不可\n繁而捉，將內揵；內韄者不可繆而捉，將外揵。外內韄者，道德不能持，而況放\n道而行者乎！」南榮趎曰：「里人有病，里人問 之，病者能言其病，然其病，\n病者猶未病也。若趎之聞大道，譬猶飲藥以加病也。趎願聞衛生之經而已矣。」\n老子曰：「衛生之經，能抱一乎！能勿失乎！能無卜筮 而知吉凶乎！能止乎！\n能已乎！能舍諸人而求諸己乎！能翛然乎！能侗然乎！能兒子乎！兒子終日嗥\n而嗌不嗄，和之至也；終日握而手不掜，共其德也；終日視而目 不瞚，偏不在\n外也。行不知所之，居不知所為，與物委蛇，而同其波。是衛生之經已。」南榮\n趎曰：「然則是至人之德已乎？」曰：「非也。是乃所謂冰解凍釋者， 能乎？",
    "language": "zh",
    "source_file": "庄子.md",
    "source_type": "markdown"
  },
  {
    "id": "1259a327-4fe5-4b38-9b2d-36d8a12d2acc",
    "title": "庄子.md",
    "chapter_title": null,
    "content": "46\n\n## 第47页\n\nWord I-Kuan Tao Headquarters\nPaoli Lee (01/13/2007)\n夫至人者，相與交食乎地而交樂乎天，不以人物利害相攖，不相與為怪，不相與\n為謀，不相與為事，翛然而往，侗然而來。是謂衛生之經已。」曰：「然則是 至\n乎？」曰：「未也。吾固告汝曰：『能兒子乎！』兒子動不知所為，行不知所之，\n身若槁木之枝而心若死灰。若是者，禍亦不至，福亦不來。禍福無有，惡有人災\n也！」\n宇泰定者，發乎天光。發乎天光者，人見其人。人有修者，乃今有恆。有恆者，\n人舍之，天助之。人之所舍，謂之天民；天之所助，謂之天子。\n學者，學其所不能學也；行者，行其所不能行也；辯者，辯其所不能辯也。知止\n乎其所不能知，至矣；若有不即是者，天鈞敗之。\n備 物以將形，藏不虞以生心，敬中以達彼。若是而萬惡至者，皆天也，而非人\n也，不足以滑成，不可內於靈臺。",
    "language": "zh",
    "source_file": "庄子.md",
    "source_type": "markdown"
  },
  {
    "id": "6b1310f1-a5cf-45d0-bef3-19960daf5f4d",
    "title": "庄子.md",
    "chapter_title": null,
    "content": "靈臺者有持，而不知其所持，而不可持者也。\n不見其 誠己而發，每發而不當，業入而不舍，每更為失。為不善乎顯明之中者，\n人得而誅之；為不善乎幽閒之中者，鬼得而誅之。明乎人，明乎鬼者，然後能獨\n行。券內 者，行乎無名；券外者，志乎期費。行乎無名者，唯庸有光；志乎期\n費者，唯賈人也。人見其跂，猶之魁然。與物窮者，物入焉；與物且者，其身之\n不能容，焉能容 人！不能容人者無親，無親者盡人。兵莫憯於志，鏌邪為下；\n寇莫大於陰陽，無所逃於天地之間。非陰陽賊之，心則使之也。\n道 通，其分也，其成也毀也。所惡乎分者，其分也以備；所以惡乎備者，其有\n以備。故出而不反，見其鬼；出而得，是謂得死。滅而有實，鬼之一也。以有形\n者象無 形者而定矣！出無本，入無竅，有實而無乎處，有長而無乎本剽，有所\n出而無竅者有實。有實而無乎處者，宇也。有長而無本剽者，宙也。有乎生，有\n乎死，有乎 出，有乎入。入出而無見其形，是謂天門。",
    "language": "zh",
    "source_file": "庄子.md",
    "source_type": "markdown"
  },
  {
    "id": "0f6decd9-a605-47a4-88ee-f26817b579de",
    "title": "庄子.md",
    "chapter_title": null,
    "content": "天門者，無有也，萬物\n出乎無有。有不能以有為有，必出乎無有，而無有一無有。聖人藏乎是。古之人，\n其知有所至矣。 惡乎至？有以為未始有物者，至矣，盡矣，弗可以加矣！其次\n以為有物矣，物以生為喪也，以死為反也，是以分已。其次曰始無有，既而有生，\n生俄而死。以無有為 首，以生為體，以死為尻；孰知有無死生之一守者，吾與\n之為友。是三者雖異，公族也。昭景也，著戴也，甲氏也，著封也，非一也。有\n生，(黑咸)也，披然曰移是。嘗言移是，非所言也。雖然，不可知者也。臘者之\n有膍胲，可散而不可散也；觀室者周於寢廟，又適其偃焉，為是舉移是。請嘗言\n移是。是以生為本，以知為師，因以乘是非；果有名實，因以己為質；使人以為\n己節，因以死償節。若然者，以用為知，以不用為愚，以徹為名，以窮為辱。移\n是，今之人也，是蜩與學鳩同於同也。\n蹍市人之足，則辭以放驁，兄則以嫗，大親則已矣。",
    "language": "zh",
    "source_file": "庄子.md",
    "source_type": "markdown"
  },
  {
    "id": "b58f0aeb-dee9-4a05-b2ea-0355a9b55f59",
    "title": "庄子.md",
    "chapter_title": null,
    "content": "故曰，至禮有不人，至義不\n物，至知不謀，至仁無親，至信辟金。\n47\n\n## 第48页\n\nWord I-Kuan Tao Headquarters\nPaoli Lee (01/13/2007)\n徹志之勃，解心之謬，去德之累，達道之塞。貴富顯嚴名利六者，勃志也。容動\n色理氣意六者，謬心也。惡欲喜怒哀樂六者，累德也。去就取與知能六者，塞道\n也。此四六者不蕩胸中則正，正則靜，靜則明，明則虛，虛則無為而無不為也。\n道者，德之欽也；生者，德之胸也；性者，生之質也。性之動，謂之為；為之偽，\n謂之失。知者，接也；知者，謨也。知者之所不知，猶睨也。動以不得已之謂德，\n動無非我之謂治，名相反而實相順也。\n羿工乎中微而拙乎使人無己譽。聖人工乎天而拙乎人。夫工乎天而俍乎人者，唯\n全人能之。雖蟲能蟲，雖蟲能天。全人惡天？惡人之天？而況吾天乎人乎！\n一雀適羿，羿必得之，或也。以天下為之籠，則雀無所逃。",
    "language": "zh",
    "source_file": "庄子.md",
    "source_type": "markdown"
  },
  {
    "id": "56ac3aac-5bdd-421f-bb9c-93b4db5ae87d",
    "title": "庄子.md",
    "chapter_title": null,
    "content": "是故湯以胞人籠伊尹，\n秦穆公以五羊之皮籠百里奚。是故非以其所好籠之而可得者，無有也。介者拸畫，\n外非譽也；胥靡登高而不懼，遺死生也。夫復謵不饋而忘人，忘人，因以為天人\n矣。故敬之而不喜，侮之而不怒者，唯同乎天和者為然。出怒不怒，則怒出於不\n怒 矣；出為無為，則為出於無為矣。欲靜則平氣，欲神則順心。有為也，欲當\n則緣於不得已。不得已之類，聖人之道。\n徐徐徐徐無無無無鬼鬼鬼鬼第第第第二二二二十十十十四四四四\n徐 無鬼因女商見魏武侯，武侯勞之曰：「先生病矣，苦於山林之勞，故乃肯見\n於寡人。」徐無鬼曰：「我則勞於君，君有何勞於我！君將盈耆欲，長好惡，則\n性命之 情病矣；君將黜耆欲，掔好惡，則耳目病矣。我將勞君，君有何勞於我！」\n武侯超然不對。少焉，徐無鬼曰：「嘗語君，吾相狗也。下之質執飽而止，是狸\n德也；中 之質若視日；上之質若亡其一。吾相狗，又不若吾相馬也。",
    "language": "zh",
    "source_file": "庄子.md",
    "source_type": "markdown"
  },
  {
    "id": "38a98ca0-c50f-4613-8c11-a47c8eb5a6ea",
    "title": "庄子.md",
    "chapter_title": null,
    "content": "吾相馬，\n直者中繩，曲者中鉤，方者中矩，圓者中規，是國馬也，而未若天下馬也。天下\n馬有成材，若卹 若失，若喪其一，若是者，超軼絕塵，不知其所。」武侯大說\n而笑。徐無鬼出，女商曰：「先生獨何以說吾君乎？吾所以說吾君者，橫說之則\n以《詩》、《書》、 《禮》、《樂》，從說之則以《金板》、《六弢》，奉事\n而大有功者不可為數，而吾君未嘗啟齒。今先生何以說吾君，使吾君說若此乎？」\n徐無鬼曰：「吾直告之吾 相狗馬耳。」女商曰：「若是乎？」曰：「子不聞夫\n越之流人乎？去國數日，見其所知而喜；去國旬月，見所嘗見於國中者喜；及期\n年也，見似人者而喜矣；不亦去 人滋久，思人滋深乎？夫逃虛空者，藜藿柱乎\n鼪鼬之徑，踉位其空，聞人足音跫然而喜矣，又況乎昆弟親戚之謦欬其側者乎！\n久矣夫莫以真人之言謦欬吾君之側 乎！」\n徐無鬼見武侯，武侯曰： 「先生居山林，食芧栗，厭蔥韭，以賓寡人，久矣夫！\n今老邪？其欲干酒肉之味邪？",
    "language": "zh",
    "source_file": "庄子.md",
    "source_type": "markdown"
  },
  {
    "id": "fd7801c0-68ea-4426-85b7-dcbe6c97fe10",
    "title": "庄子.md",
    "chapter_title": null,
    "content": "其寡人亦有社稷之福邪？」徐無鬼曰：「無鬼生於\n貧 賤，未嘗敢飲食君之酒肉，將來勞君也。」君曰：「何哉！奚勞寡人？」曰：\n「勞君之神與形。」武侯曰：「何謂邪？」徐無鬼曰：「天地之養也一，登高不\n48\n\n## 第49页\n\nWord I-Kuan Tao Headquarters\nPaoli Lee (01/13/2007)\n可以為 長，居下不可以為短。君獨為萬乘之主，以苦一國之民，以養耳目鼻口，\n夫神者不自許也。夫神者，好和而惡姦。夫姦，病也，故勞之。唯君所病之，何\n也？」武侯 曰：「欲見先生久矣！吾欲愛民而為義偃兵，其可乎？」徐無鬼曰：\n「不可。愛民，害民之始也；為義偃兵，造兵之本也。君自此為之，則殆不成。\n凡成美，惡器 也；君雖為仁義，幾且偽哉！形固造形，成固有伐，變固外戰。\n君亦必無盛鶴列於麗譙之間。無徙驥於錙壇之宮，無藏逆於得！無以巧勝人，無\n以謀勝人，無以戰勝 人。",
    "language": "zh",
    "source_file": "庄子.md",
    "source_type": "markdown"
  },
  {
    "id": "82f017f6-60f9-46b0-9792-8e5ca892deb4",
    "title": "庄子.md",
    "chapter_title": null,
    "content": "夫殺人之士民，兼人之土地，以養吾私與吾神者，其\n戰不知孰善？勝之惡乎在？君若勿已矣！修胸中之誠，以應天地之情而勿攖。夫\n民死已脫矣，君將惡乎用夫 偃兵哉！\n黃帝將見大隗乎具茨之 山，方明為御，昌寓驂乘，張若謵朋前馬，昆閽滑稽後\n車；至於襄城之野，七聖皆迷，無所問塗。適遇牧馬童子，問塗焉，曰：「若知\n具茨之 山乎？」曰：「然。」「若知大隗之所存乎？」曰：「然。」黃帝曰：\n「異哉小童！非徒知具茨之山，又知大隗之所存。請問為天下。」小童曰：「夫\n為天下者，亦 若此而已矣，又奚事焉！予少而自遊於六合之內，予適有瞀病，\n有長者教予曰：『若乘日之車而遊於襄城之野。』今予病少痊，予又且復遊於六\n合之外。夫為天下， 亦若此而已。予又奚事焉！」黃帝曰：「夫為天下者，則\n誠非吾子之事，雖然，請問為天下。」小童辭。黃帝又問。小童曰：「夫為天下\n者，亦奚以異乎牧馬者哉！ 亦去其害馬者而已矣！",
    "language": "zh",
    "source_file": "庄子.md",
    "source_type": "markdown"
  },
  {
    "id": "abb23336-325b-4f94-a342-7cc4d113478c",
    "title": "庄子.md",
    "chapter_title": null,
    "content": "」黃帝再拜稽首，稱天師而\n退。\n知 士無思慮之變則不樂，辯士無談說之序則不樂，察士無凌誶之事則不樂，皆\n囿於物者也。招世之士興朝，中民之士榮官。筋力之士矜難，勇敢之士奮患，兵\n革之士 樂戰，枯槁之士宿名，法律之士廣治，法律之士廣治，禮樂之士敬容，\n仁義之士貴際。農夫無草萊之事則不比，商賈無市井之事則不比。庶人有旦暮之\n業則勸，百工 有器械之巧則壯。錢財不積則貪者憂，權勢不尤則夸者悲，勢物\n之徒樂變，遭時有所用，不能無為也，此皆順比於歲，不物於易者也，馳其形性，\n潛之萬物，終身不 反，悲夫！\n莊子曰：「射者非前期 而中，謂之善射，天下皆羿也，可乎？」惠子曰：「可。」\n莊子曰：「天下非有公是也，而各是其所是，天下皆堯也，可乎？」惠子曰： 「可。」\n莊子曰：「然則儒墨楊秉四，與夫子為五，果孰是邪？或者若魯遽者邪？其弟子\n曰：『我得夫子之道矣，吾能冬爨鼎而夏造冰矣！",
    "language": "zh",
    "source_file": "庄子.md",
    "source_type": "markdown"
  },
  {
    "id": "1b237f2a-62e2-49ce-a0f7-6ef47eae9a9c",
    "title": "庄子.md",
    "chapter_title": null,
    "content": "』魯遽曰：『是直以陽召 陽，\n以陰召陰，非吾所謂道也，吾示子乎吾道。』於是為之調瑟，廢一於堂，廢一於\n室，鼓宮宮動，鼓角角動，音律同矣。夫或改調一弦，於五音無當也，鼓之，二\n十五弦皆動，未始異於聲，而音之君已。且若是者邪？」惠子曰︰「今乎儒墨楊\n秉，且方與我以辯，相拂以辭，相鎮以聲，而未始吾非也，則奚若矣？」莊子曰：\n「齊人蹢子於宋者，其命閽也不以完，其求鈃鐘也以束縛，其求唐子也而未始出\n域，有遺類矣！夫楚人寄而謫閽者，夜半於無人之時而與舟人鬥，未始離於岑而\n49\n\n## 第50页\n\nWord I-Kuan Tao Headquarters\nPaoli Lee (01/13/2007)\n足以 造於怨也。」莊子送葬，過惠子之墓，顧謂從者曰：「郢人堊慢其鼻端若\n蠅翼，使匠人斲之。匠石運斤成風，聽而斲之，盡堊而鼻不傷，郢人立不失容。\n宋元君聞 之，召匠石曰：『嘗試為寡人為之。",
    "language": "zh",
    "source_file": "庄子.md",
    "source_type": "markdown"
  },
  {
    "id": "8f9cb655-ba58-4810-a90a-d319d319323c",
    "title": "庄子.md",
    "chapter_title": null,
    "content": "』匠石曰：『臣則嘗能斲之。雖\n然，臣之質死久矣。』自夫子之死也，吾無以為質矣，吾無與言之矣！」\n管 仲有病，桓公問之，曰：「仲父之病病矣，可不謂，云至於大病，則寡人惡\n乎屬國而可？」管仲曰：「公誰欲與？」公曰：「鮑叔牙。」曰：「不可。其為\n人潔廉 善士也。其於不己若者不比之。又一聞人之過，終身不忘。使之治國，\n上且鉤乎君，下且逆乎民。其得罪於君也，將弗久矣！」公曰：「然，則孰可？」\n對曰：「勿 已，則隰朋可。其為人也，上忘而下畔，愧不若黃帝，而哀不己若\n者。以德分人謂之聖，以財分人謂之賢。以賢臨人，未有得人者也；以賢下人，\n未有不得人者也。 其於國有不聞也，其於家有不見也。勿已，則隰朋可。」\n吳 王浮於江，登乎狙之山，眾狙見之，恂然棄而走，逃於深蓁。有一狙焉，委\n蛇攫搔，見巧乎王。王射之，敏給搏捷矢。王命相者趨射之，狙執死。",
    "language": "zh",
    "source_file": "庄子.md",
    "source_type": "markdown"
  },
  {
    "id": "b455c68b-339f-4cf5-85ea-c489cd32dcae",
    "title": "庄子.md",
    "chapter_title": null,
    "content": "王顧謂其\n友顏不 疑曰：「之狙也，伐其巧、恃其便，以敖予，以至此殛也。戒之哉！嗟\n乎，無以汝色驕人哉？」顏不疑歸而師董梧，以鋤其色，去樂辭顯，三年而國人\n稱之。\n南 伯子綦隱几而坐，仰天而噓。顏成子入見曰：「夫子，物之尤也，形固可使\n若槁骸，心固可使若死灰乎？」曰：「吾嘗居山穴之中矣。當是時也，田禾一睹\n我，而 齊國之眾三賀之。我必先之，彼故知之；我必賣之，彼故鬻之。若我而\n不有之，彼惡得而知之？若我而不賣之，彼惡得而鬻之？嗟乎！我悲人之自喪\n者，吾又悲夫悲 人者。吾又悲夫悲人之悲者，其後而日遠矣！」\n仲 尼之楚，楚王觴之。孫叔敖執爵而立。市南宜僚受酒而祭，曰：「古之人乎！\n於此言已。」曰：「丘也聞不言之言矣，未之嘗言，於此乎言之。市南宜僚弄丸\n而兩 家之難解。孫叔敖甘寢秉羽而郢人投兵。丘願有喙三尺。」彼之謂不道之\n道，此之謂不言之辯，故德總乎道之所一。而言休乎知之所不知，至矣。",
    "language": "zh",
    "source_file": "庄子.md",
    "source_type": "markdown"
  },
  {
    "id": "fc147e31-c745-4529-8cc5-2db90097cb2f",
    "title": "庄子.md",
    "chapter_title": null,
    "content": "道之所\n一者，德不 能同也；知之所不能知者，辯不能舉也；名若儒墨而凶矣。故海不\n辭東流，大之至也；聖人並包天地，澤及天下，而不知其誰氏。是故生無爵，死\n無謚，實不聚，名 不立，此之謂大人。狗不以善吠為良，人不以善言為賢，而\n況為大乎！夫為大不足以為大，而況為德乎！夫大備矣，莫若天地；然奚求焉，\n而大備矣！知大備者，無 求，無失，無棄，不以物易己也。反己而不窮，循古\n而不摩，大人之誠！\n子 綦有八子，陳諸前，召九方歅曰：「為我相吾子，孰為祥？」九方歅曰：「梱\n也為祥。」子綦瞿然喜曰：「奚若？」曰：「梱也將與國君同食以終其身。」子\n綦索 然出涕曰：「吾子何為以至於是極也？」九方歅曰：「夫與國君同食，澤\n50\n\n## 第51页\n\nWord I-Kuan Tao Headquarters\nPaoli Lee (01/13/2007)\n及三族，而況父母乎！今夫子聞之而泣，是禦福也。",
    "language": "zh",
    "source_file": "庄子.md",
    "source_type": "markdown"
  },
  {
    "id": "c22d8b72-7ed7-4587-a9ea-af892ebe9800",
    "title": "庄子.md",
    "chapter_title": null,
    "content": "子則祥矣，父則不祥。」子\n綦曰： 「歅，汝何足以識之。而梱祥邪？盡於酒肉，入於鼻口矣，而何足以知\n其所自來？吾未嘗為牧而牂生於奧，未嘗好田而鶉生於宎，若勿怪，何邪？吾所\n與吾子游者， 游於天地。吾與之邀樂於天，吾與之邀食於地。吾不與之為事，\n不與之為謀，不與之為怪；吾與之乘天地之誠，而不以物與之相攖，吾與之一委\n蛇而不與之為事所 宜，今也然，有世俗之償焉！凡有怪徵者，必有怪行，殆乎！\n非我與吾子之罪，幾天與之也！吾是以泣也。」無幾何而使梱之於燕，盜得之於\n道，全而鬻之則難，不 若刖之則易。於是刖而鬻之於齊，適當渠公之街，然身\n食肉而終。\n齧 缺遇許由曰：「子將奚之？」曰：「將逃堯。」曰：「奚謂邪？」曰：「夫\n堯，畜畜然仁，吾恐其為天下笑。後世其人與人相食與！夫民，不難聚也；愛之\n則親， 利之則至，譽之則勸，致其所惡則散。愛利出乎仁義，捐仁義者寡，利\n仁義者眾。",
    "language": "zh",
    "source_file": "庄子.md",
    "source_type": "markdown"
  },
  {
    "id": "a28e8a9c-6e77-491d-9147-a92ebd84e4f0",
    "title": "庄子.md",
    "chapter_title": null,
    "content": "夫仁義之行，唯且無誠，且假乎禽貪者器。是以一人之斷制利天下，\n譬之猶一覕 也。夫堯知賢人之利天下也，而不知其賊天下也，夫唯外乎賢者知\n之矣。」\n有 暖姝者，有濡需者，有卷婁者。所謂暖姝者，學一先生之言，則暖暖姝姝而\n私自說也，自以為足矣，而未知未始有物也。是以謂暖姝者也。濡需者，豕蝨是\n也，擇 疏鬣自以為廣宮大囿。奎蹄曲隈，乳間股腳，自以為安室利處。不知屠\n者之一旦鼓臂布草操煙火，而己與豕俱焦也。此以域進，此以域退，此其所謂濡\n需者也。卷婁 者，舜也。羊肉不慕蟻，蟻慕羊肉，羊肉羶也。舜有羶行，百姓\n悅之，故三徙成都，至鄧之虛而十有萬家。堯聞舜之賢，舉之童土之地，曰：「冀\n得其來之澤。」舜 舉乎童土之地，年齒長矣，聰明衰矣，而不得休歸，所謂卷\n婁者也。是以神人惡眾至，眾至則不比，不比則不利也。故無所甚親，無所甚疏，\n抱德煬和，以順天下， 此謂真人。於蟻棄知，於魚得計，於羊棄意。",
    "language": "zh",
    "source_file": "庄子.md",
    "source_type": "markdown"
  },
  {
    "id": "a8974e78-1f8c-4fc8-874c-3ce3ebb2dba7",
    "title": "庄子.md",
    "chapter_title": null,
    "content": "以目視目，\n以耳聽耳，以心復心。若然者，其平也繩，其變也循。古之真人！以天待人，不\n以人入天，古之真人！\n得 之也生，失之也死；得之也死，失之也生。藥也其實，堇也，桔梗也，雞癰\n也，豕零也，是為帝者也，何可勝言！句踐也以甲楯三千棲於會稽，唯種也能知\n亡之所 以存，唯種也不知其身之所以愁。故曰：鴟目有所適，鶴脛有所節，解\n之也悲。故曰：風之過河也有損焉，日之過河也有損焉。請只風與日相與守河，\n而河以為未始 其攖也，恃源而往者也。故水之守土也審，影之守人也審，物之\n守物也審。故目之於明也殆，耳之於聰也殆，心之於殉也殆，凡能其於府也殆，\n殆之成也不給改。禍 之長也茲萃，其反也緣功，其果也待久。而人以為己寶，\n不亦悲乎！故有亡國戮民無已，不知問是也。故足之於地也踐，雖踐，恃其所不\n蹍而後善博也；人之於知也 少，雖少，恃其所不知而後知天之所謂也。",
    "language": "zh",
    "source_file": "庄子.md",
    "source_type": "markdown"
  },
  {
    "id": "9a97044b-a939-49f3-b9b7-6fe928f9465c",
    "title": "庄子.md",
    "chapter_title": null,
    "content": "知大一，\n知大陰，知大目，知大均，知大方，知大信，知大定，至矣！大一通之，大陰解\n51\n\n## 第52页\n\nWord I-Kuan Tao Headquarters\nPaoli Lee (01/13/2007)\n之，大目視之，大均緣之，大方 體之，大信稽之，大定持之。盡有天循，有照\n冥，有樞始，有彼則。其解之也，似不解之者；其知之也似不知之也，不知而後\n知之。其問之也，不可以有崖，而不可 以無崖。頡滑有實，古今不代，而不可\n以虧，則可不謂有大揚搉乎！闔不亦問是已，奚惑然為！以不惑解惑，復於不惑，\n是尚大不惑。\n則則則則陽陽陽陽第第第第二二二二十十十十五五五五\n則 陽游於楚，夷節言之於王，王未之見。夷節歸。彭陽見王果曰：「夫子何不\n譚我於王？」王果曰：「我不若公閱休。」彭陽曰：「公閱休奚為者邪？」曰：\n「冬則 擉鱉於江，夏則休乎山樊。有過而問者，曰：『此予宅也。』夫夷節已\n不能，而況我乎！",
    "language": "zh",
    "source_file": "庄子.md",
    "source_type": "markdown"
  },
  {
    "id": "993707c7-912d-437c-887f-88ba018c8f0b",
    "title": "庄子.md",
    "chapter_title": null,
    "content": "吾又不若夷節。夫夷節之為人也，無德而有知，不自許，以之\n神其交，固， 顛冥乎富貴之地。非相助以德，相助消也。夫凍者假衣於春，暍\n者反冬乎冷風。夫楚王之為人也，形尊而嚴。其於罪也，無赦如虎。非夫佞人正\n德，其孰能橈焉﹗故 聖人，其窮也，使家人忘其貧；其達也，使王公忘爵祿而\n化卑。其於物也，與之為娛矣；其於人也，樂物之通而保己焉。故或不言而飲人\n以和，與人並立而使人化， 父子之宜。彼其乎歸。居，而一間其所施。其於人\n心者，若是其遠也。故曰『待公閱休』。」\n聖 人達綢繆，周盡一體矣，而不知其然，性也。復命搖作而以天為師，人則從\n而命之也。憂乎知而所行恆無幾時，其有止也，若之何！生而美者，人與之鑑，\n不告則 不知其美於人也。若知之，若不知之，若聞之，若不聞之，其可喜也終\n無已，人之好之亦無已，性也。聖人之愛人也，人與之名，不告則不知其愛人也。",
    "language": "zh",
    "source_file": "庄子.md",
    "source_type": "markdown"
  },
  {
    "id": "c83dbd66-be69-402a-a0d4-21f038cb5d39",
    "title": "庄子.md",
    "chapter_title": null,
    "content": "若知之，若 不知之，若聞之，若不聞之，其愛人也終無已，人之安之亦無已，\n性也。舊國舊都，望之暢然。雖使丘陵草木之緡入之者十九，猶之暢然，況見見\n聞聞者也，以十仞 之臺縣眾閒者也。\n冉相氏得其 環中以隨成，與物無終無始，無幾無時。日與物化者，一不化者也。\n闔嘗舍之！夫師天而不得師天，與物皆殉，其以為事也，若之何？夫聖人未始有\n天， 未始有人，未始有始，未始有物，與世偕行而不替，所行之備而不洫，其\n合之也，若之何？湯得其司御門尹登恆為之傅之，從師而不囿；得其隨成。為之\n司其名；之 名嬴法，得其兩見。仲尼之盡慮，為之傅之。容成氏曰：「除日無\n歲，無內無外。」\n魏 瑩與田侯牟約，田侯牟背之，魏瑩怒，將使人剌之。犀首公孫衍聞而恥之，\n曰：「君為萬乘之君也，而以匹夫從讎。衍請受甲二十萬，為君攻之，虜其人民，\n係其 牛馬，使其君內熱發於背，然後拔其國。忌也出走，然後抶其背，折其脊。",
    "language": "zh",
    "source_file": "庄子.md",
    "source_type": "markdown"
  },
  {
    "id": "5a5f2f6d-fe46-4a1c-b445-9141d5b0a740",
    "title": "庄子.md",
    "chapter_title": null,
    "content": "」\n季子聞而恥之，曰：「築十仞之城，城者既十仞矣，則又壞之，此胥靡之所苦也。\n今兵 不起七年矣，此王之基也。衍亂人，不可聽也。」華子聞而醜之，曰：「善\n52\n\n## 第53页\n\nWord I-Kuan Tao Headquarters\nPaoli Lee (01/13/2007)\n言伐齊者，亂人也；善言勿伐者，亦亂人也；謂『伐之與不伐亂人也』者，又亂\n人也。」 君曰：「然則若何？」曰：「君求其道而已矣﹗」惠之聞之，而見戴\n晉人。戴晉人曰：「有所謂蝸者，君知之乎？」曰：「然。」「有國於蝸之左角\n者，曰觸氏；有 國於蝸之右角者，曰蠻氏，時相與爭地而戰，伏尸數萬，逐北\n旬有五日而後反。」君曰：「噫！其虛言與？」曰：「臣請為君實之。君以意在\n四方上下，有窮乎？」 君曰：「無窮。」曰：「知游心於無窮，而反在通達之\n國，若存若亡乎？」君曰：「然。",
    "language": "zh",
    "source_file": "庄子.md",
    "source_type": "markdown"
  },
  {
    "id": "ff25f16f-8bd6-4ada-a3b9-ebfb5c4dafad",
    "title": "庄子.md",
    "chapter_title": null,
    "content": "」曰：「通達之中有魏，於魏中有梁，於梁中\n有王，王與蠻氏，有辯乎？」 君曰：「無辯。」客出而君惝然若有亡也。客出，\n惠子見。君曰：「客，大人也，聖人不足以當之。」惠子曰：「夫吹筦也，猶有\n嗃也；吹劍首者，吷而已矣。堯、 舜，人之所譽也。道堯、舜於戴晉人之前，\n譬猶一吷也。」\n孔 子之楚，舍於蟻丘之漿。其鄰有夫妻臣妾登極者，子路曰：「是稯稯何為者\n邪？」仲尼曰：「是聖人僕也。是自埋於民，自藏於畔。其聲銷，其志無窮，其\n口雖 言，其心未嘗言。方且與世違而心不屑與之俱。是陸沉者也，是其市南宜\n僚邪？」子路請往召之。孔子曰：「已矣！彼知丘之著於己也，知丘之適楚也，\n以丘為必使 楚王之召己也。彼且以丘為佞人也。夫若然者，其於佞人也羞聞其\n言，而況親見其身乎！而何以為存！」子路往視之，其室虛矣。\n長 梧封人問子牢曰：「君為政焉勿鹵莽，治民焉勿滅裂。",
    "language": "zh",
    "source_file": "庄子.md",
    "source_type": "markdown"
  },
  {
    "id": "f7917b6c-650c-4e0b-bbba-1c56a3f76d3d",
    "title": "庄子.md",
    "chapter_title": null,
    "content": "昔予為禾，耕而鹵莽\n之，則其實亦鹵莽而報予；芸而滅裂之，其實亦滅裂而報予。予來年變齊，深其\n耕而熟 耰之，其禾繁以滋，予終年厭飧。」莊子聞之曰：「今人之治其形，理\n其心，多有似封人之所謂，遁其天，離其性，減其情，亡其神，以眾為。故鹵莽\n其性者，欲惡 之孽，為性，萑葦蒹葭，始萌以扶吾形，尋擢吾性；並潰漏發，\n不擇所出，漂疽疥癰，內熱溲膏是也。」\n柏 矩學於老聃，曰：「請之天下游。」老聃曰：「已矣！天下猶是也。」又請\n之，老聃曰：「汝將何始？」曰：「始於齊。」至齊，見辜人焉，推而強之，解\n朝服而 幕之，號天而哭之，曰：「子乎！子乎！天下有大菑，子獨先離之。曰\n『莫為盜﹗莫為殺人﹗』榮辱立，然後睹所病；貨財聚，然後睹所爭。今立人之\n所病，聚人之 所爭，窮困人之身，使無休時，欲無至此，得乎﹗古之君人者，\n以得為在民，以失為在己；以正為在民，以枉為在己；故一形有失其形者，退而\n自責。",
    "language": "zh",
    "source_file": "庄子.md",
    "source_type": "markdown"
  },
  {
    "id": "2aedda10-2b2d-48e8-b184-4e78eb539215",
    "title": "庄子.md",
    "chapter_title": null,
    "content": "今則不然，匿 為物而愚不識，大為難而罪不敢，重為任而罰不勝，遠其\n塗而誅不至。民知力竭，則以偽繼之。日出多偽，士民安取不偽﹗夫力不足則偽，\n知不足則欺，財不足則 盜。盜竊之行，於誰責而可乎？」\n蘧伯玉行年六十而六十化，未嘗不始於是之，而卒詘之以非也。未知今之所謂是\n之非五十九非也。萬物有乎生而莫見其根，有乎出而莫見其門。人皆尊其知之所\n53\n\n## 第54页\n\nWord I-Kuan Tao Headquarters\nPaoli Lee (01/13/2007)\n知，而莫知恃其知之所不知而後知，可不謂大疑乎！已乎！已乎！且無所逃。此\n則所謂然與，然乎？\n仲 尼問於大史大弢、伯常騫、狶韋曰：「夫衛靈公飲酒湛樂，不聽國家之政；\n田獵畢弋，不應諸侯之際；其所以為靈公者何邪？」大弢曰：「是因是也。」伯\n常騫 曰：「夫靈公有妻三人，同濫而浴。史鰍奉御而進所，搏幣而扶翼。",
    "language": "zh",
    "source_file": "庄子.md",
    "source_type": "markdown"
  },
  {
    "id": "4db4bb4f-73a1-4d0c-a338-a46875c3ed6a",
    "title": "庄子.md",
    "chapter_title": null,
    "content": "其慢\n若彼之甚也，見賢人若此其肅也，是其所以為靈公也。」狶韋曰：「夫靈公也死，\n卜葬於故 墓不吉，卜葬於沙丘而吉。掘之數仞，得石槨焉，洗而視之，有銘焉，\n曰：『不馮其子，靈公奪而里之。』夫靈公之為靈也久矣！之二人何足以識之﹗」\n少 知問於大公調曰：「何謂丘里之言？」大公調曰：「丘里者，合十姓百名而\n以為風俗也，合異以為同，散同以為異。今指馬之百體而不得馬，而馬係於前者，\n立其 百體而謂之馬也。是故丘山積卑而為高，江河合水而為大，大人合并而為\n公。是以自外入者，有主而不執；由中出者，有正而不距。四時殊氣，天不賜，\n故歲成；五 官殊職，君不私，故國治；文武大人不賜，故德備；萬物殊理，道\n不私，故無名。無名故無為，無為而無不為。時有終始，世有變化。禍福淳淳，\n至有所拂者而有所 宜，自殉殊面；有所正者有所差，比於大澤，百材皆度；觀\n於大山，木石同壇。此之謂丘里之言。」少知曰：「然則謂之道，足乎？",
    "language": "zh",
    "source_file": "庄子.md",
    "source_type": "markdown"
  },
  {
    "id": "f1c23b58-738e-45c2-a40b-6525c5147385",
    "title": "庄子.md",
    "chapter_title": null,
    "content": "」大公\n調曰：「不然，今計物之 數，不止於萬，而期曰萬物者，以數之多者號而讀之\n也。是故天地者，形之大者也；陰陽者，氣之大者也；道者為之公。因其大以號\n而讀之則可也，已有之矣，乃將 得比哉！則若以斯辯，譬猶狗馬，其不及遠矣。」\n少知曰：「四方之內，六合之裡，萬物之所生惡起？」大公調曰：「陰陽相照相\n蓋相治，四時相代相生相殺。欲惡 去就於是橋起，雌雄片合於是庸有。安危相\n易，禍福相生，緩急相摩，聚散以成。此名實之可紀，精微之可志也。隨序之相\n理，橋運之相使，窮則反，終則始，此物 之所有。言之所盡，知之所至，極物\n而已。睹道之人，不隨其所廢，不原其所起，此議之所止。」少知曰：「季真之\n莫為，接子之或使。二家之議，孰正於其情，孰 遍於其理？」大公調曰：「雞\n鳴狗吠，是人之所知；雖有大知，不能以言讀其所自化，又不能以意其所將為。\n斯而析之，精至於無倫，大至於不可圍。",
    "language": "zh",
    "source_file": "庄子.md",
    "source_type": "markdown"
  },
  {
    "id": "576a344f-d413-4290-a7d0-69fa998c69a3",
    "title": "庄子.md",
    "chapter_title": null,
    "content": "或之使，莫之 為，未免於物而終以為\n過。或使則實，莫為則虛。有名有實，是物之居；無名無實，在物之虛。可言可\n意，言而愈疏。未生不可忌，已死不可徂。死生非遠也，理不 可睹。或之使，\n莫之為，疑之所假。吾觀之本，其往無窮；吾求之末，其來無止。無窮無止，言\n之無也，與物同理；或使莫為，言之本也。與物終始。道不可有，有 不可無。\n道之為名，所假而行。或使莫為，在物一曲，夫胡為於大方？言而足，則終日言\n而盡道；言而不足，則終日言而盡物。道物之極，言默不足以載；非言非 默，\n議有所極。」\n外外外外物物物物第第第第二二二二十十十十六六六六\n54\n\n## 第55页\n\nWord I-Kuan Tao Headquarters\nPaoli Lee (01/13/2007)\n外 物不可必，故龍逢誅，比干戮，箕子狂，惡來死，桀、紂亡。人主莫不欲其\n臣之忠，而忠未必信，故伍員流於江，萇弘死於蜀，藏其血三年而化為碧。",
    "language": "zh",
    "source_file": "庄子.md",
    "source_type": "markdown"
  },
  {
    "id": "0ba483c3-78bb-4d40-857d-e0eca6da370b",
    "title": "庄子.md",
    "chapter_title": null,
    "content": "人親\n莫不欲 其子之孝，而孝未必愛，故孝己憂而曾參悲。木與木相摩則然，金與火\n相守則流，陰陽錯行，則天地大駭，於是乎有雷有霆，水中有火，乃焚大槐。有\n甚憂兩陷而無 所逃。螴蜳不得成，心若縣於天地之間，慰暋沈屯，利害相摩，\n生火甚多，眾人焚和，月固不勝火，於是乎有僓然而道盡。\n莊 周家貧，故往貸粟於監河侯。監河侯曰：「諾，我將得邑金，將貸子三百金，\n可乎？」莊周忿然作色曰：「周昨來，有中道而呼者。周顧視車轍中，有鮒魚焉。\n周 問之曰：『鮒魚來﹗子何為者耶？』對曰：『我，東海之波臣也。君豈有斗\n升之水而活我哉？』周曰：『諾，我且南游吳越之王，激西江之水而迎子，可乎？』\n鮒魚 忿然作色曰：『吾失我常與，我無所處。我得斗升之水然活耳。君乃言此，\n曾不如早索我於枯魚之肆﹗』」\n任 公子為大鉤巨緇，五十犗以為餌，蹲乎會稽，投竿東海，旦旦而釣，期年不\n得魚。",
    "language": "zh",
    "source_file": "庄子.md",
    "source_type": "markdown"
  },
  {
    "id": "d26ea683-91d8-465a-abf2-22492d5dbf55",
    "title": "庄子.md",
    "chapter_title": null,
    "content": "已而大魚食之，牽巨鉤陷，沒而下，騖揚而奮鬐，白波若山，海水震蕩，\n聲侔鬼 神，憚赫千里。任公子得若魚，離而腊之，自制河以東，蒼梧已北，莫\n不厭若魚者。已而後世輇才諷說之徒，皆驚而相告也。夫揭竿累，趣灌瀆，守鯢\n鮒，其於得大 魚難矣，飾小說以干縣令，其於大達亦遠矣，是以未嘗聞任氏之\n風俗，其不可與經於世亦遠矣！\n儒以《詩》、《禮》發冢。大儒臚傳曰：「東方作矣，事之何若？」小儒曰：「未\n解裙襦，口中有珠。」《詩》固有之曰：『青青之麥，生於陵陂。生不布施，死\n何含珠為？』接其鬢，壓其顪，儒以金椎控其頤，徐別其頰，無傷口中珠﹗」\n老 萊子之弟子出薪，遇仲尼，反以告，曰：「有人於彼，修上而趨下，末僂而\n後耳，視若營四海，不知其誰氏之子。」老萊子曰：「是丘也，召而來。」仲尼\n至。 曰：「丘，去汝躬矜與汝容知，斯為君子矣。」仲尼揖而退，蹙然改容而\n問曰：「業可得進乎？",
    "language": "zh",
    "source_file": "庄子.md",
    "source_type": "markdown"
  },
  {
    "id": "eccbf1df-6441-48bd-ba12-f1d3464b4f91",
    "title": "庄子.md",
    "chapter_title": null,
    "content": "」老萊子曰：「夫不忍一世之傷而驁萬世之患，抑固窶邪，\n亡其略弗 及邪？惠以歡為驁，終身之醜，中民之行進焉耳，相引以名，相結以\n隱。與其譽堯而非桀，不如兩忘而閉其所譽。反無非傷也。動無非邪也。聖人躊\n躇以興事，以每 成功。奈何哉其載焉終矜爾！」\n宋 元君夜半而夢人被髮闚阿門，曰：「予自宰路之淵，予為清江使河伯之所，\n漁者余且得予。」元君覺，使人占之，曰：「此神龜也。」君曰：「漁者有余且\n乎？」 左右曰：「有。」君曰：「令余且會朝。」明日，余且朝。君曰：「漁\n何得？」對曰：「且之網得白龜焉，箕圓五尺。」君曰：「獻若之龜。」龜至，\n君再欲殺之， 再欲活之，心疑，卜之，曰：「殺龜以卜吉。」乃刳龜，七十二\n鑽而無遺筴。",
    "language": "zh",
    "source_file": "庄子.md",
    "source_type": "markdown"
  },
  {
    "id": "a809307b-f474-4572-be7f-abb9f5f10fd2",
    "title": "庄子.md",
    "chapter_title": null,
    "content": "仲尼曰：「神龜能見夢於元君，而不能避余且之網；知能七十二鑽\n55\n\n## 第56页\n\nWord I-Kuan Tao Headquarters\nPaoli Lee (01/13/2007)\n而無遺筴，不能避刳 腸之患。如是，則知有所困，神有所不及也。雖有至知，\n萬人謀之。魚不畏網而畏鵜鶘。去小知而大知明，去善而自善矣。嬰兒生無石師\n而能言，與能言者處也。」\n惠子謂莊子曰：「子言無用。」莊子曰：「知無用而始可與言用矣。天地非不廣\n且大也，人之所用容足耳，然則廁足而墊之致黃泉，人尚有用乎？」惠子曰：「無\n用。」莊子曰：「然則無用之為用也亦明矣。」\n莊子曰：「人有能遊，且得不游乎？人而不能遊，且得遊乎？夫流遁之志，決絕\n之行，噫，其非至知厚德之任與！覆墜而不反，火馳而不顧。雖相與為君臣，時\n也，易世而無以相賤。故曰：至人不留行焉。夫尊古而卑今，學者之流也。",
    "language": "zh",
    "source_file": "庄子.md",
    "source_type": "markdown"
  },
  {
    "id": "e3d92ac6-e608-4594-a6d8-b5dcbd9401ad",
    "title": "庄子.md",
    "chapter_title": null,
    "content": "且以\n狶韋氏之流觀今之世，夫孰能不波，唯至人乃能遊於世而不僻，順人而不失己。\n彼教 不學，承意不彼。\n目徹為明，耳徹 為聰，鼻徹為顫，口徹為甘，心徹為知，知徹為德。凡道不欲\n壅，壅則哽，哽而不止則跈，跈則眾害生。物之有知者恃息，其不殷，非天之罪。\n天之 穿之，日夜無降，人則顧塞其竇。胞有重閬，心有天遊，室無空虛，則婦\n姑勃谿；心無天遊，則六鑿相攘。大林丘山之善於人也，亦神者不勝。德溢乎名，\n名溢乎 暴，謀稽乎誸，知出乎爭，柴生乎守官，事果乎眾宜。春雨日時，草木\n怒生，銚鎒於是乎始修，草木之倒植者過半而不知其然。\n靜 默可以補病，眥搣可以休老，寧可以止遽。雖然，若是，勞者之務也，非佚\n者之所未嘗過而問焉。聖人之所以駴天下，神人未嘗過而問焉；賢人所以駴世，\n聖人未 嘗過而問焉；君子所以駴國，賢人未嘗過而問焉；小人所以合時，君子\n未嘗過而問焉。演門有親死者，以善毀爵為官師，其黨人毀而死者半。",
    "language": "zh",
    "source_file": "庄子.md",
    "source_type": "markdown"
  },
  {
    "id": "b38c0c70-d95a-4870-a945-0fffdcabb799",
    "title": "庄子.md",
    "chapter_title": null,
    "content": "堯與許由\n天下，許由逃 之；湯與務光，務光怒之；紀他聞之，帥弟子而踆於窾水，諸侯\n吊之。三年，申徒狄因以踣河。\n荃者所以在魚，得魚而忘荃；蹄者所以在兔，得兔而忘蹄；言者所以在意，得意\n而忘言。吾安得夫忘言之人而與之言哉！」\n寓寓寓寓言言言言第第第第二二二二十十十十七七七七\n寓言十九，重言十七，卮言日出，和以天倪。寓 言十九，藉外論之。親父不為\n其子媒。親父譽之，不若非其父者也；非吾罪也，人之罪也。與己同則應，不與\n己同則反；同於己為是之，異於己為非之。重言十七， 所以己言也。是為耆艾，\n年先矣，而無經緯本末以期年耆者，是非先也。人而無以先人，無人道也；人而\n無人道，是之謂陳人。卮言日出，和以天倪，因以曼衍，所 以窮年。不言則齊，\n齊與言不齊，言與齊不齊也。故曰：「無言。」言無言，終身言，未嘗不言；終\n身不言，未嘗不言。有自也而可，有自也而不可；有自也而然， 有自也而不然。",
    "language": "zh",
    "source_file": "庄子.md",
    "source_type": "markdown"
  },
  {
    "id": "03f8e8cd-2cb0-46fc-aaf1-6d66f04f1775",
    "title": "庄子.md",
    "chapter_title": null,
    "content": "56\n\n## 第57页\n\nWord I-Kuan Tao Headquarters\nPaoli Lee (01/13/2007)\n惡乎然？然於然；惡乎不然？不然於不然。惡乎可？可於可；惡乎不可？不可於\n不可。物固有所然，物固有所可。無物不然，無物不可。非卮言日 出，和以天\n倪，孰得其久！萬物皆種也，以不同形相禪，始卒若環，莫得其倫，是謂天均。\n天均者，天倪也。莊子謂惠子曰：「孔子行年六十而六十化。始時所是， 卒而\n非之，未知今之所謂是之非五十九非也。」惠子曰：「孔子勤志服知也。」莊子\n曰：「孔子謝之矣，而其未之嘗言。孔子云：『夫受才乎大本，復靈以生。鳴而\n當律，言而當法。利義陳乎前，而好惡是非直服人之口而已矣。使人乃以心服，\n而不敢蘁，立定天下之定。已乎，已乎！吾且不得及彼乎！」\n曾子再仕而心再化，曰：「吾及親仕，三釜而心樂；後仕，三千鍾不洎，吾心悲。",
    "language": "zh",
    "source_file": "庄子.md",
    "source_type": "markdown"
  },
  {
    "id": "247d762e-3c08-46ad-98f4-fe6a8428172f",
    "title": "庄子.md",
    "chapter_title": null,
    "content": "」\n弟子問於仲尼曰：「若參者，可謂無所縣其罪乎？」曰：「既已縣矣！夫無所縣\n者，可以有哀乎？彼視三釜、三千鍾，如觀雀蚊虻相過乎前也。」\n顏成子游謂東郭子綦曰：「自吾聞子之言，一年而野，二年而從，三年而通，四\n年而物，五年而來，六年而鬼入，七年而天成，八年而不知死、不知生，九年而\n大妙。\n生有為，死也虧。公以其死也，有自也；而生陽也，無自也。而果然乎？惡乎其\n所適？惡乎其所不適？天有歷數，地有人據，吾惡乎求之？莫知其所終，若之何\n其無命也？莫知其所始，若之何其有命也？有以相應也，若之何其無鬼邪？無以\n相應也，若之何其有鬼邪？」\n眾 罔兩問於景曰：「若向也俯而今也仰，向也括而今也被髮；向也坐而今也起，\n向也行而今也止，何也？」景曰：「搜搜也，奚稍問也！予有而不知其所以。予，\n蜩 甲也，蛇蛻也，似之而非也。火與日，吾屯也；陰與夜，吾代也。彼吾所以\n有待邪？而況乎以有待者乎！",
    "language": "zh",
    "source_file": "庄子.md",
    "source_type": "markdown"
  },
  {
    "id": "21d5c9ca-c323-4915-b704-b00291ca1c11",
    "title": "庄子.md",
    "chapter_title": null,
    "content": "彼來則我與之來，彼往則我與之往，彼強陽則我與\n之強陽。 強陽者，又何以有問乎！」\n陽 子居南之沛，老聃西遊於秦，邀於郊，至於梁而遇老子。老子中道仰天而嘆\n曰：「始以汝為可教，今不可也。」陽子居不答。至舍，進盥漱巾櫛，脫屨戶外，\n膝行 而前，曰：「向者弟子欲請夫子，夫子行不閒，是以不敢。今閒矣，請問\n其故。」老子曰：「而雎雎盱盱，而誰與居？大白若辱，盛德若不足。」陽子居\n蹴然變容 曰：「敬聞命矣！」其往也，舍者迎將，其家公執席，妻執巾櫛，舍\n者避席，煬者避灶。其反也，舍者與之爭席矣！\n讓讓讓讓王王王王第第第第二二二二十十十十八八八八\n堯以天下讓許由，許由不受。又讓於子州支父，子州之父曰：「以我為天子，猶\n之可也。雖然，我適有幽憂之病，方且治之，未暇治天下也。」夫天下至重也，\n而不以害其生，又況他物乎！唯無以天下為者，可以托天下也。",
    "language": "zh",
    "source_file": "庄子.md",
    "source_type": "markdown"
  },
  {
    "id": "8021a73c-3411-4924-83e6-a37609893326",
    "title": "庄子.md",
    "chapter_title": null,
    "content": "57\n\n## 第58页\n\nWord I-Kuan Tao Headquarters\nPaoli Lee (01/13/2007)\n舜讓天下於子州之伯，子州之伯曰：「予適有幽憂之病，方且治之，未暇治天下\n也。」故天下大器也，而不以易生。此有道者之所以異乎俗者也。\n舜以天下讓善卷，善卷曰：「余立於宇宙之中，冬日衣皮毛，夏日衣葛絺；春耕\n種，形足以勞動；秋收斂，身足以休食；日出而作，日入而息，逍遙於天地之間\n而心意自得。吾何以天下為哉！悲夫，子之不知余也。」遂不受。於是去而入深\n山，莫知其處。\n舜以天下讓其友石戶之農。石戶之農曰：「捲捲乎，后之為人，葆力之士也。」\n以舜之德為未至也。於是夫負妻戴，攜子以入於海，終身不反也。\n大 王亶父居邠，狄人攻之。事之以皮帛而不受，事之以犬馬而不受，事之以珠\n玉而不受。狄人之所求者土地也。大王亶父曰：「與人之兄居而殺其弟，與人之\n父居而 殺其子，吾不忍也。",
    "language": "zh",
    "source_file": "庄子.md",
    "source_type": "markdown"
  },
  {
    "id": "43be33db-e234-4e94-85a3-32fff355e153",
    "title": "庄子.md",
    "chapter_title": null,
    "content": "子皆勉居矣！為吾臣與為狄人臣奚以異！且吾聞之，\n不以所用養害所養。」因杖筴而去之。民相連而從之。遂成國於岐山之下。夫大\n王亶父，可 謂能尊生矣。能尊生者，雖貴富不以養傷身，雖貧賤不以利累形。\n今世之人居高官尊爵者，皆重失之。見利輕亡其身，豈不惑哉！\n越 人三世弒其君，王子搜患之，逃乎丹穴。而越國無君，求王子搜不得，從之\n丹穴。王子搜不肯出，越人薰之以艾。乘以王輿。王子搜援綏登車，仰天而呼曰：\n「君 乎！君乎！獨不可以舍我乎！」王子搜非惡為君也，惡為君之患也。若王\n子搜者，可謂不以國傷生矣，此固越人之所欲得為君也。\n韓 魏相與爭侵地。子華子見昭僖侯，昭僖侯有憂色。子華子曰：「今使天下書\n銘於君之前，書之言曰：『左手攫之則右手廢，右手攫之則左手廢。然而攫之者\n必有天 下。』君能攫之乎？」昭僖侯曰：「寡人不攫也。」子華子曰：「甚善！\n自是觀之，兩臂重於天下也，身亦重於兩臂。",
    "language": "zh",
    "source_file": "庄子.md",
    "source_type": "markdown"
  },
  {
    "id": "695a4e94-1a2e-4395-a491-d0faeff8998f",
    "title": "庄子.md",
    "chapter_title": null,
    "content": "韓之輕於天下亦遠矣，今之所爭者，\n其輕於韓 又遠。君固愁身傷生以憂戚不得也！」僖侯曰：「善哉！教寡人者眾\n矣，未嘗得聞此言也。」子華子可謂知輕重矣。\n魯 君聞顏闔得道之人也，使人以幣先焉。顏闔守陋閭，苴布之衣而自飯牛。魯\n君之使者至，顏闔自對之。使者曰：「此顏闔之家與？」顏闔對曰：「此闔之家\n也。」 使者致幣，顏闔對曰：「恐聽謬而遺使者罪，不若審之。」使者還，反\n審之，復來求之，則不得已。故若顏闔者，真惡富貴也。\n故 曰：道之真以治身，其緒餘以為國家，其土苴以治天下。由此觀之，帝王之\n功，聖人之餘事也，非所以完身養生也。今世俗之君子，多危身棄生以殉物，豈\n不悲 哉！凡聖人之動作也，必察其所以之與其所以為。今且有人於此，以隨侯\n之珠，彈千仞之雀，世必笑之。是何也？則其所用者重而所要者輕也。夫生者，\n豈特隨侯之 重哉！",
    "language": "zh",
    "source_file": "庄子.md",
    "source_type": "markdown"
  },
  {
    "id": "fcd8d422-970c-4a19-97d4-ced1dbe7ace4",
    "title": "庄子.md",
    "chapter_title": null,
    "content": "58\n\n## 第59页\n\nWord I-Kuan Tao Headquarters\nPaoli Lee (01/13/2007)\n子列子窮，容貌有飢色。客 有言之於鄭子陽者，曰：「列御寇，蓋有道之士也，\n居君之國而窮，君無乃為不好士乎？」鄭子陽即令官遺之粟。子列子見使者，再\n拜而 辭。使者去，子列子入，其妻望之而拊心曰：「妾聞為有道者之妻子，皆\n得佚樂，今有飢色。君過而遺先生食，先生不受，豈不命邪。」子列子笑，謂之\n曰︰「君非 自知我也。以人之言而遺我粟，至其罪我也，又且以人之言，此吾\n所以不受也。」其卒，民果作難而殺子陽。\n楚 昭王失國，屠羊說走而從於昭王。昭王反國，將賞從者。及屠羊說。屠羊說\n曰：「大王失國，說失屠羊；大王反國，說亦反屠羊。臣之爵祿已復矣，又何賞\n之 有！」王曰：「強之！」屠羊說曰：「大王失國，非臣之罪，故不敢伏其誅；\n大王反國，非臣之功，故不敢當其賞。",
    "language": "zh",
    "source_file": "庄子.md",
    "source_type": "markdown"
  },
  {
    "id": "b7ae89ca-84c7-47f1-91ef-a1a2b364c932",
    "title": "庄子.md",
    "chapter_title": null,
    "content": "」王曰：「見之。」屠羊說曰：「楚國之\n法，必 有重賞大功而後得見。今臣之知不足以存國，而勇不足以死寇。吳軍入\n郢，說畏難而避寇，非故隨大王也。今大王欲廢法毀約而見說，此非臣之所以聞\n於天下也。」 王謂司馬子綦曰：「屠羊說居處卑賤而陳義甚高，子綦為我延之\n以三旌之位。」屠羊說曰：「夫三旌之位，吾知其貴於屠羊之肆也；萬鍾之祿，\n吾知其富於屠羊之利 也；然豈可以貪爵祿而使吾君有妄施之名乎！說不敢當，\n願復反吾屠羊之肆。」遂不受也。\n原 憲居魯，環堵之室，茨以生草；蓬戶不完，桑以為樞；而瓮牖二室，褐以為\n塞；上漏下濕，匡坐而弦。子貢乘大馬，中紺而表素，軒車不容巷，往見原憲。\n原憲華 冠縰履，杖藜而應門。子貢曰：「嘻！先生何病？」原憲應之曰：「憲\n聞之，無財謂之貧，學而不能行謂之病。今憲，貧也，非病也。」子貢逡巡而有\n愧色。",
    "language": "zh",
    "source_file": "庄子.md",
    "source_type": "markdown"
  },
  {
    "id": "149d571f-62b4-4dfd-946d-ca4354232047",
    "title": "庄子.md",
    "chapter_title": null,
    "content": "原憲笑 曰：「夫希世而行，比周而友，學以為人，教以為己，仁義之慝，\n輿馬之飾，憲不忍為也。」\n曾子居衛，縕袍無表，顏色腫噲，手足胼胝，三日不舉火，十年不製衣。正冠而\n纓絕，捉衿而肘見，納屨而踵決。曳縱而歌《商頌》，聲滿天地，若出金石。天\n子不得臣，諸侯不得友。故養志者忘形，養形者忘利，致道者忘心矣。\n孔 子謂顏回曰：「回，來！家貧居卑，胡不仕乎？」顏回對曰：「不願仕。回\n有郭外之田五十畝，足以給饘粥；郭內之田十畝，足以為絲麻；鼓琴足以自娛；\n所學夫 子之道者足以自樂也。回不願仕。」孔子愀然變容，曰：「善哉，回之\n意！丘聞之，『知足者，不以利自累也；審自得者，失之而不懼；行修於內者，\n無位而不 怍。』丘誦之久矣，今於回而後見之，是丘之得也。」\n中 山公子牟謂瞻子曰：「身在江海之上，心居乎魏闕之下，奈何？」瞻子曰：\n「重生。重生則利輕。」中山公子牟曰：「雖知之，未能自勝也。",
    "language": "zh",
    "source_file": "庄子.md",
    "source_type": "markdown"
  },
  {
    "id": "9359cf3d-3db7-43b6-9eca-5c98a34dd497",
    "title": "庄子.md",
    "chapter_title": null,
    "content": "」瞻子曰：「不\n能自 勝則從，神無惡乎？不能自勝而強不從者，此之謂重傷。重傷之人，無壽\n59\n\n## 第60页\n\nWord I-Kuan Tao Headquarters\nPaoli Lee (01/13/2007)\n類矣！」魏牟，萬乘之公子也，其隱巖穴也，難為於布衣之士；雖未至乎道，可\n謂有其意 矣。\n孔子窮於陳蔡之間，七日不火 食，藜羹不糝，顏色甚憊，而弦歌於室。顏回擇\n菜，子路、子貢相與言曰：「夫子再逐於魯，削跡於衛，伐樹於宋，窮於商周，\n圍於陳 蔡。殺夫子者無罪，藉夫子者無禁。弦歌鼓琴，未嘗絕音，君子之無恥\n也若此乎？」顏回無以應，入告孔子。孔子推琴，喟然而嘆曰：「由與賜，細人\n也。召而來， 吾語之。」子路、子貢入。子路曰：「如此者，可謂窮矣！」孔\n子曰：「是何言也！君子通於道之謂通，窮於道之謂窮。今丘抱仁義之道以遭亂\n世之患，其何窮之為 ﹗故內省而不窮於道，臨難而不失其德。",
    "language": "zh",
    "source_file": "庄子.md",
    "source_type": "markdown"
  },
  {
    "id": "eaff1180-4f30-465f-ab74-d3d2ea4d03ae",
    "title": "庄子.md",
    "chapter_title": null,
    "content": "天寒既至，霜雪\n既降，吾是以知松柏之茂也。陳蔡之隘，於丘其幸乎。」孔子削然反琴而弦歌，\n子路扢然執干而舞。子貢 曰：「吾不知天之高也，地之下也。」古之得道者，\n窮亦樂，通亦樂，所樂非窮通也。道德於此，則窮通為寒暑風雨之序矣。故許由\n虞於穎陽，而共伯得乎共首。\n舜以天下讓其友北人無擇，北人無擇曰：「異哉，后之為人也，居於畎畝之中，\n而遊堯之門﹗不若是而已，又欲以其辱行漫我，吾羞見之。」因自投清泠之淵。\n湯將伐桀，因卞隨而謀，卞隨曰：「非吾事也。」湯曰：「孰可？」曰︰「吾不\n知也。」湯又因瞀光而謀，瞀光曰：「非吾事也。」湯曰︰「孰可？」曰：「吾\n不知 也。」湯曰：「伊尹何如？」曰：「強力忍垢，吾不知其他也。」湯遂與\n伊尹謀伐桀，克之，以讓卞隨。卞隨辭曰：「后之伐桀也謀乎我，必以我為賊也；\n勝桀而讓 我，必以我為貪也。吾生乎亂世，而無道之人再來漫我以其辱行，吾\n不忍數聞也！」乃自投椆水而死。",
    "language": "zh",
    "source_file": "庄子.md",
    "source_type": "markdown"
  },
  {
    "id": "f3d1df07-9810-474d-94d6-1c9e4f0e9443",
    "title": "庄子.md",
    "chapter_title": null,
    "content": "湯又讓瞀光，曰：「知者謀之，武者遂之，仁\n者居之，古之道 也。吾子胡不立乎？」瞀光辭曰：「廢上，非義也；殺民，非\n仁也；人犯其難，我享其利，非廉也。吾聞之曰：『非其義者，不受其祿；無道\n之世，不踐其土。』況 尊我乎！吾不忍久見也。」乃負石而自沈於廬水。\n昔 周之興，有士二人處於孤竹，曰伯夷、叔齊。二人相謂曰：「吾聞西方有人，\n似有道者，試往觀焉。」至於岐陽，武王聞之，使叔旦往見之。與之盟曰：「加\n富二 等，就官一列。」血牲而埋之。二人相視而笑，曰：「嘻，異哉！此非吾\n所謂道也。昔者神農之有天下也，時祀盡敬而不祈喜；其於人也，忠信盡治而無\n求焉。樂與 政為政，樂與治為治。不以人之壞自成也，不以人之卑自高也，不\n以遭時自利也。今周見殷之亂而遽為政，上謀而下行貨，阻兵而保威，割牲而盟\n以為信，湯行以說 眾，殺伐以要利。是推亂以易暴也。吾聞古之士，遭治世不\n避其任，遇亂世不為苟存。",
    "language": "zh",
    "source_file": "庄子.md",
    "source_type": "markdown"
  },
  {
    "id": "da6300a8-6e54-4197-9f53-0c73815dc130",
    "title": "庄子.md",
    "chapter_title": null,
    "content": "今天下闇，周德衰，其並乎周以塗吾身也，不如避之，\n以潔吾行。」二子北至 於首陽之山，遂餓而死焉。若伯夷、叔齊者，其於富貴\n也，苟可得已，則必不賴。高節戾行，獨樂其志，不事於世。此二士之節也。\n盜盜盜盜跖跖跖跖第第第第二二二二十十十十九九九九\n60\n\n## 第61页\n\nWord I-Kuan Tao Headquarters\nPaoli Lee (01/13/2007)\n孔子與柳下季為友，柳下季之弟，名曰盜跖。盜跖從卒九千人，橫行天下，侵暴\n諸侯。穴室樞戶，驅人牛馬，取人婦女。貪得忘親，不顧父母兄弟，不祭先祖。\n所過 之邑，大國守城，小國入保，萬民苦之。孔子謂柳下季曰：「夫為人父者，\n必能詔其子；為人兄者，必能教其弟。若父不能詔其子，兄不能教其弟，則無貴\n父子兄弟 之親矣。今先生，世之才士也，弟為盜跖，為天下害，而弗能教也，\n丘竊為先生羞之。丘請為先生往說之。",
    "language": "zh",
    "source_file": "庄子.md",
    "source_type": "markdown"
  },
  {
    "id": "a31dfdd1-adf5-441b-9f46-28a84dd00a3f",
    "title": "庄子.md",
    "chapter_title": null,
    "content": "」柳下季曰：「先生言為人父者必能詔其\n子，為人兄者必 能教其弟，若子不聽父之詔，弟不受兄之教，雖今先生之辯，\n將奈之何哉﹗且跖之為人也，心如涌泉，意如飄風，強足以距敵，辯足以飾非。\n順其心則喜，逆其心則 怒，易辱人以言。先生必無往。」孔子不聽，顏回為馭，\n子貢為右，往見盜跖。盜跖乃方休卒徒大山之陽，膾人肝而餔之。孔子下車而前，\n見謁者曰：「魯人孔丘， 聞將軍高義，敬再拜謁者。」謁者入通。盜跖聞之大\n怒，目如明星，髮上指冠，曰：「此夫魯國之巧偽人孔丘非邪？為我告之：『爾\n作言造語，妄稱文、武，冠枝木 之冠，帶死牛之脅，多辭繆說，不耕而食，不\n織而衣，搖唇鼓舌，擅生是非，以迷天下之主，使天下學士不反其本，妄作孝弟，\n而徼倖於封侯富貴者也。子之罪大極 重，疾走歸！不然，我將以子肝益晝餔之\n膳。』」\n孔子復通曰：「丘得幸於季，愿望履幕下。」謁者復通。盜跖曰：使來前！",
    "language": "zh",
    "source_file": "庄子.md",
    "source_type": "markdown"
  },
  {
    "id": "50fa797e-3861-466c-9446-2996d9b70f43",
    "title": "庄子.md",
    "chapter_title": null,
    "content": "」孔\n子趨而進，避席反走，再拜盜跖。盜跖大怒，兩展其足，案劍瞋目，聲如乳虎，\n曰：「丘來前！若所言，順吾意則生，逆吾心則死。」\n孔 子曰：「丘聞之，凡天下有三德：生而長大，美好無雙，少長貴賤見而皆說\n之，此上德也；知維天地，能辯諸物，此中德也；勇悍果敢，聚眾率兵，此下德\n也。凡 人有此一德者，足以南面稱孤矣。今將軍兼此三者，身長八尺二寸，面\n目有光，唇如激丹，齒如齊貝，音中黃鐘，而名曰盜跖，丘竊為將軍恥不取焉。\n將軍有意聽 臣，臣請南使吳越，北使章魯，東使宋衛，西使晉楚，使為將軍造\n大城數百里，立數十萬戶之邑，尊將軍為諸侯，與天下更始，罷兵休卒，收養昆\n弟，共祭先祖。此 聖人才士之行，而天下之願也。」\n盜 跖大怒曰：「丘來前！夫可規以利而可諫以言者，皆愚陋恆民之謂耳。今長\n大美好，人見而說之者，此吾父母之遺德也。丘雖不吾譽，吾獨不自知邪？且吾\n聞之， 好面譽人者，亦好背而毀之。",
    "language": "zh",
    "source_file": "庄子.md",
    "source_type": "markdown"
  },
  {
    "id": "d586a0fa-9642-42da-a300-2e5b4a2483f7",
    "title": "庄子.md",
    "chapter_title": null,
    "content": "今丘告我以大城眾民，是欲規我以利而恆\n民畜我也，安可久長也！城之大者，莫大乎天下矣。堯、舜有天下，子孫無置錐\n之地；湯、武 立為天子，而後世絕滅；非以其利大故邪？且吾聞之，古者禽獸\n多而人少，於是民皆巢居以避之。晝拾橡栗，暮栖木上，故命之曰『有巢氏之民』。\n古者民不知衣 服，夏多積薪，冬則煬之，故命之曰『知生之民』。神農之世，\n臥則居居，起則于于。民知其母，不知其父，與麋鹿共處，耕而食，織而衣，無\n有相害之心。此至德 之隆也。然而黃帝不能致德，與蚩尤戰於涿鹿之野，流血\n百里。堯、舜作，立群臣；湯放其主，武王殺紂。自是之後，以強陵弱，以眾暴\n61\n\n## 第62页\n\nWord I-Kuan Tao Headquarters\nPaoli Lee (01/13/2007)\n寡。湯、武以來，皆亂人之 徒也。今子修文、武之道，掌天下之辯，以教後世。",
    "language": "zh",
    "source_file": "庄子.md",
    "source_type": "markdown"
  },
  {
    "id": "03279b34-0f9e-4b4f-a132-610ed9002d8b",
    "title": "庄子.md",
    "chapter_title": null,
    "content": "縫衣淺帶，矯言偽行，以迷惑天下之主，而欲求富貴焉，盜莫大於子。天下何故\n不謂子為盜丘，而乃謂我為盜 跖？子以甘辭說子路而使從之，使子路去其危冠，\n解其長劍，而受教於子，天下皆曰︰『孔丘能止暴禁非。』其卒之也，子路欲殺\n衛君而事不成，身菹於衛東門之 上，是子教之不至也。子自謂才士聖人邪﹖則\n再逐於魯，削跡於衛，窮於齊，圍於陳蔡，不容身於天下。子教子路菹此患，上\n無以為身，下無以為人，子之道豈足貴 邪？世之所高，莫若黃帝，黃帝尚不能\n全德，而戰於涿鹿之野，流血百里。堯不慈，舜不孝，禹偏枯，湯放其主，武王\n伐紂，文王拘羑里。此六子者，世之所高也。 孰論之，皆以利惑其真而強反其\n情性，其行乃甚可羞也。世之所謂賢士：伯夷、叔齊。伯夷、叔齊辭孤竹之君，\n而餓死於首陽之山，骨肉不葬。鮑焦飾行非世，抱木 而死。申徒狄諫而不聽，\n負石自投於河，為魚鱉所食。",
    "language": "zh",
    "source_file": "庄子.md",
    "source_type": "markdown"
  },
  {
    "id": "7daf3980-987e-42a8-8e03-503f94bd8557",
    "title": "庄子.md",
    "chapter_title": null,
    "content": "介子推至忠也，自割其股以食文公，文公後背之，\n子推怒而去，抱木而燔死。尾生與女子期於梁下，女子不 來，水至不去，抱梁\n柱而死。此六子者，無異於磔犬流豕、操瓢而乞者，皆離名輕死，不念本養壽命\n者也。世之所謂忠臣者，莫若王子比干、伍子胥。子胥沉江，比 干剖心，此二\n子者，世謂忠臣也，然卒為天下笑。自上觀之，至於子胥、比干，皆不足貴也。\n丘之所以說我者，若告我以鬼事，則我不能知也；若告我以人事者，不 過此矣，\n皆吾所聞知也。今吾告子以人之情，目欲視色，耳欲聽聲，口欲察味，志氣欲盈。\n人上壽百歲，中壽八十，下壽六十，除病瘦死喪憂患，其中開口而笑者， 一月\n之中不過四五日而已矣。天與地無窮，人死者有時，操有時之具，而托於無窮之\n間，忽然無異騏驥之馳過隙也。不能說其志意、養其壽命者，皆非通道者也。丘\n之所言，皆吾之所棄也，亟去走歸，無復言之！子之道，狂狂汲汲，詐巧虛偽事\n也，非可以全真也，奚足論哉！",
    "language": "zh",
    "source_file": "庄子.md",
    "source_type": "markdown"
  },
  {
    "id": "8498c690-dcb7-42a6-af82-e9e115b013b5",
    "title": "庄子.md",
    "chapter_title": null,
    "content": "」\n孔子再拜趨走，出門上車，執轡三失，目芒然無見，色若死灰，據軾低頭，不能\n出氣。\n歸到魯東門外，適遇柳下季。柳下季曰：「今者闕然，數日不見，車馬有行色，\n得微往見跖邪？」孔子仰天而嘆曰：「然！」柳下季曰：「跖得無逆汝意若前乎？」\n孔子曰：「然。丘所謂無病而自灸也。疾走料虎頭，編虎須，幾不免虎口哉！」\n子 張問於滿苟得曰：「盍不為行？無行則不信，不信則不任，不任則不利。故\n觀之名，計之利，而義真是也。若棄名利，反之於心，則夫士之為行，不可一日\n不為 乎！」滿苟得曰：「無恥者富，多信者顯。夫名利之大者，幾在無恥而信。\n故觀之名，計之利，而信真是也。若棄名利，反之於心，則夫士之為行，抱其天\n乎！」子 張曰：「昔者桀、紂貴為天子，富有天下。今謂臧聚曰：『汝行如桀、\n紂。』則有怍色，有不服之心者，小人所賤也。仲尼、墨翟，窮為匹夫，今謂宰\n相曰『子行如 仲尼、墨翟。』則變容易色，稱不足者，士誠貴也。",
    "language": "zh",
    "source_file": "庄子.md",
    "source_type": "markdown"
  },
  {
    "id": "52c5b250-f4d8-4afd-a538-c045716b6549",
    "title": "庄子.md",
    "chapter_title": null,
    "content": "故勢為天子，\n未必貴也；窮為匹夫，未必賤也；貴賤之分，在行之美惡。」滿苟得曰：「小盜\n62\n\n## 第63页\n\nWord I-Kuan Tao Headquarters\nPaoli Lee (01/13/2007)\n者拘，大盜者為諸 侯，諸侯之門，仁義存焉。昔者桓公小白殺兄入嫂，而管仲\n為臣；田成子常殺君竊國，而孔子受幣。論則賤之，行則下之，則是言行之情悖\n戰於胸中也，不亦拂乎！ 故《書》曰：『孰惡孰美﹖成者為首，不成者為尾。』」\n子張曰：「子不為行，即將疏戚無倫，貴賤無義，長幼無序；五紀六位，將何以\n為別乎？」滿苟得曰：「堯 殺長子，舜流母弟，疏戚有倫乎？湯放桀，武王殺\n紂，貴賤有義乎？王季為適，周公殺兄，長幼有序乎？儒者偽辭，墨子兼愛，五\n紀六位，將有別乎？ 且子正為名，我正為利。名利之實，不順於理，不監於道。",
    "language": "zh",
    "source_file": "庄子.md",
    "source_type": "markdown"
  },
  {
    "id": "e98f2788-879a-4b39-9d44-6303d0a6fd6d",
    "title": "庄子.md",
    "chapter_title": null,
    "content": "吾日與子訟於無約，曰『小人殉財，君子殉名，其所以變其精、易其性，則異矣；\n乃至於棄其所為而殉其 所不為，則一也。』故曰：無為小人，反殉而天；無為\n君子，從天之理。若枉若直，相而天極；面觀四方，與時消息。若是若非，執而\n圓機；獨成而意，與道徘徊。 無轉而行，無成而義，將失而所為。無赴而富，\n無徇而成，將棄而天。比干剖心，子胥抉眼，忠之禍也；直躬證父，尾生溺死，\n信之患也；鮑子立乾，申子不自理， 廉之害也；孔子不見母，匡子不見父，義\n之失也。此上世之所傳、下世之所語，以為士者正其言，必其行，故服其殃，離\n其患也。」\n無 足問於知和曰：「人卒未有不興名就利者。彼富則人歸之，歸則下之，下則\n貴之。夫見下貴者，所以長生安體樂意之道也。今子獨無意焉，知不足邪，意知\n而力不 能行邪，故推正不妄邪？",
    "language": "zh",
    "source_file": "庄子.md",
    "source_type": "markdown"
  },
  {
    "id": "afbd68ab-8984-4a52-a56b-9a6430a1f756",
    "title": "庄子.md",
    "chapter_title": null,
    "content": "」知和曰：「今夫此人，以為與己同時而生，\n同鄉而處者，以為夫絕俗過世之士焉；是專無主正，所以覽古今之時，是非之分\n也，與俗化 世，去至重，棄至尊，以為其所為也。此其所以論長生安體樂意之\n道，不亦遠乎！慘怛之疾，恬愉之安，不監於體；怵惕之恐，欣懽之喜，不監於\n心；知為為而不知 所以為，是以貴為天子，富有天下，而不免於患也。」無足\n曰：「夫富之於人，無所不利，窮美究勢，至人之所不得逮，賢人之所不能及，\n俠人之勇力而以為威強， 秉人之知謀以為明察，因人之德以為賢良，非享國而\n嚴若君父。且夫聲色滋味權勢之於人，心不待學而樂之，體不待象而安之。夫欲\n惡避就，固不待師，此人之性 也。天下雖非我，孰能辭之！」知和曰：「知者\n之為，故動以百姓，不違其度，是以足而不爭，無以為故不求。不足故求之，爭\n四處而不自以為貪；有餘故辭之，棄 天下而不自以為廉。廉貪之實，非以迫外\n也，反監之度。",
    "language": "zh",
    "source_file": "庄子.md",
    "source_type": "markdown"
  },
  {
    "id": "a5a45301-97d3-432c-82b9-bd32e0b86335",
    "title": "庄子.md",
    "chapter_title": null,
    "content": "勢為天子，而不以貴驕人；富有天下，而不以財戲人。計其患，\n慮其反，以為害於性，故辭而不受也，非以 要名譽也。堯、舜為帝而雍，非仁\n天下也，不以美害生；善卷、許由得帝而不受，非虛辭讓也，不以事害己。此皆\n就其利、辭其害，而天下稱賢焉，則可以有之，彼 非以興名譽也。」無足曰：\n「必持其名，苦體絕甘，約養以持生，則亦久病長阨而不死者也。」知和曰：「平\n為福，有餘為害者，物莫不然，而財其甚者也。",
    "language": "zh",
    "source_file": "庄子.md",
    "source_type": "markdown"
  },
  {
    "id": "36ad47c8-586d-4a93-8346-38aba8eb2807",
    "title": "庄子.md",
    "chapter_title": null,
    "content": "今富 人，耳營鐘鼓筦籥之聲，\n口嗛於芻豢醪醴之味，以感其意，遺忘其業，可謂亂矣；侅溺於馮氣，若負重行\n而上阪，可謂苦矣；貪財而取慰，貪權而取竭，靜居則溺， 體澤則馮，可謂疾\n矣；為欲富就利，故滿若堵耳而不知避，且馮而不舍，可謂辱矣；財積而無用，\n服膺而不舍，滿心戚醮，求益而不止，可謂憂矣；內則疑劫請之 賊，外則畏寇\n63\n\n## 第64页\n\nWord I-Kuan Tao Headquarters\nPaoli Lee (01/13/2007)\n盜之害，內周樓疏，外不敢獨行，可謂畏矣。此六者，天下之至害也，皆遺忘而\n不知察，及其患至，求盡性竭財，單以反一日之無故而不可得也。故觀 之名則\n不見，求之利則不得。繚意絕體而爭此，不亦惑乎！」\n說說說說劍劍劍劍第第第第三三三三十十十十\n昔 趙文王喜劍，劍士夾門而客三千餘人，日夜相擊於前，死傷者歲百餘人，好\n之不厭。如是三年，國衰，諸侯謀之。",
    "language": "zh",
    "source_file": "庄子.md",
    "source_type": "markdown"
  },
  {
    "id": "2f218861-f2da-44c3-ad2f-f415b65064f5",
    "title": "庄子.md",
    "chapter_title": null,
    "content": "太子悝患之，募左右曰：「孰能說王之意\n止劍士 者，賜之千金。」左右曰：「莊子當能。」太子乃使人以千金奉莊子。\n莊子弗受，與使者俱，往見太子，曰：「太子何以教周，賜周千金？」太子曰：\n「聞夫子明 聖，謹奉千金以幣從者。夫子弗受，悝尚何敢言﹗」莊子曰：「聞\n太子所欲用周者，欲絕王之喜好也。使臣上說大王而逆王意，下不當太子，則身\n刑而死，周尚安所 事金乎？使臣上說大王，下當太子，趙國何求而不得也！」\n太子曰︰「然。吾王所見，唯劍士也。」莊子曰：「諾。周善為劍。」太子曰：\n「然吾王所見劍士，皆蓬 頭突鬢，垂冠，曼胡之纓，短後之衣，瞋目而語難，\n王乃說之。今夫子必儒服而見王，事必大逆。」莊子曰：「請治劍服。」治劍服\n三日，乃見太子。太子乃與見 王，王脫白刃待之。莊子入殿門不趨，見王不拜。\n王曰：「子欲何以教寡人，使太子先﹖」曰：「臣聞大王喜劍，故以劍見王。」\n王曰：「子之劍何能禁制？",
    "language": "zh",
    "source_file": "庄子.md",
    "source_type": "markdown"
  },
  {
    "id": "b4a824c7-0be3-4890-abee-f1d26015eb91",
    "title": "庄子.md",
    "chapter_title": null,
    "content": "」曰： 「臣之劍，十步一人，千里不留行。」王大\n說，曰：「天下無敵矣﹗」莊子曰：「夫為劍者，示之以虛，開之以利，後之以\n發，先之以至。願得試之。」王曰：「夫 子休，就舍待命，令設戲請夫子。」\n王乃校劍士七日，死傷者六十餘人，得五六人，使奉劍於殿下，乃召莊子。王曰：\n「今日試使士敦劍。」莊子曰：「望之久 矣！」王曰：「夫子所御杖，長短何\n如？」曰：「臣之所奉皆可。然臣有三劍，唯王所用，請先言而後試。」王曰：\n「願聞三劍。」曰：「有天子劍，有諸侯劍，有 庶人劍。」王曰：「天子之劍\n何如？」曰：「天子之劍，以燕谿石城為鋒，齊岱為鍔，晉衛為脊，周宋為鐔，\n韓魏為夾；包以四夷，裹以四時；繞以渤海，帶以常 山；制以五行，論以刑德；\n開以陰陽，持以春夏，行以秋冬。此劍，直之無前，舉之無上，案之無下，運之\n無旁，上決浮雲，下絕地紀。此劍一用，匡諸侯，天下服 矣。此天子之劍也。",
    "language": "zh",
    "source_file": "庄子.md",
    "source_type": "markdown"
  },
  {
    "id": "b980297d-73ba-4ed0-b82d-85d115dd1f84",
    "title": "庄子.md",
    "chapter_title": null,
    "content": "」\n文王芒然自失，曰：「諸侯之劍何如？」曰：「諸侯之劍，以知勇士為鋒，以清\n廉士為鍔，以賢良士為脊，以忠聖士為鐔，以豪傑士為夾。此 劍，直之亦無前，\n舉之亦無上，案之亦無下，運之亦無旁；上法圓天，以順三光，下法方地，以順\n四時，中和民意，以安四鄉。此劍一用，如雷霆之震也，四封之 內，無不賓服\n而聽從君命者矣。此諸侯之劍也。」王曰：「庶人之劍何如？」曰：「庶人之劍，\n蓬頭突鬢，垂冠，曼胡之纓，短後之衣，瞋目而語難，相擊於前，上 斬頸領，\n下決肝肺。此庶人之劍，無異於鬥雞，一旦命已絕矣，無所用於國事。今大王有\n天子之位而好庶人之劍，臣竊為大王薄之。」王乃牽而上殿。宰人上食，王 三\n環之。莊子曰：「大王安坐定氣，劍事已畢奏矣！」於是文王不出宮三月，劍士\n皆服斃其處也。",
    "language": "zh",
    "source_file": "庄子.md",
    "source_type": "markdown"
  },
  {
    "id": "dc895250-e3bc-4a94-95b6-ad7c4b7dc4ef",
    "title": "庄子.md",
    "chapter_title": null,
    "content": "64\n\n## 第65页\n\nWord I-Kuan Tao Headquarters\nPaoli Lee (01/13/2007)\n漁漁漁漁父父父父第第第第三三三三十十十十一一一一\n孔 子遊乎緇帷之林，休坐乎杏壇之上。弟子讀書，孔子弦歌鼓琴。奏曲未半。\n有漁父者，下船而來，須眉交白，被髮揄袂，行原以上，距陸而止，左手據膝，\n右手持 頤以聽。曲終而招子貢、子路，二人俱對。客指孔子曰：「彼何為者也？」\n子路對曰：「魯之君子也。」客問其族。子路對曰：「族孔氏。」客曰：「孔氏\n者何治 也？」子路未應，子貢對曰：「孔氏者，性服忠信，身行仁義，飾禮樂，\n選人倫，上以忠於世主，下以化於齊民，將以利天下。此孔氏之所治也。」又問\n曰：「有土 之君與？」子貢曰：「非也。」「侯王之佐與？」子貢曰：「非也。」\n客乃笑而還，行言曰：「仁則仁矣，恐不免其身；苦心勞形以危其真。嗚呼！",
    "language": "zh",
    "source_file": "庄子.md",
    "source_type": "markdown"
  },
  {
    "id": "36b84b55-3a85-491a-99f3-4b801e887bff",
    "title": "庄子.md",
    "chapter_title": null,
    "content": "遠\n哉，其分於道 也﹗」\n子貢還，報孔子。孔子推琴 而起，曰：「其聖人與﹗」乃下求之，至於澤畔，\n方將杖拏而引其船，顧見孔子，還鄉而立。孔子反走，再拜而進。客曰：「子將\n何 求？」孔子曰：「曩者先生有緒言而去，丘不肖，未知所謂，竊待於下風，\n幸聞咳唾之音，以卒相丘也﹗」客曰：「嘻！甚矣，子之好學也！」孔子再拜而\n起，曰： 「丘少而修學，以至於今，六十九歲矣，無所得聞至教，敢不虛心！」\n客曰：「同類相從，同聲相應，固天之理也。吾請釋吾之所有而經子之所以。子\n之所以者，人 事也。天子諸侯大夫庶人，此四者自正，治之美也；四者離位而\n亂莫大焉。官治其職，人憂其事，乃無所陵。",
    "language": "zh",
    "source_file": "庄子.md",
    "source_type": "markdown"
  },
  {
    "id": "e1c0fe7f-0d29-4796-96f5-0069a1a0dd5f",
    "title": "庄子.md",
    "chapter_title": null,
    "content": "故田荒室露，衣食不足，征賦不屬，\n妻妾不和，長少無 序，庶人之憂也；能不勝任，官事不治，行不清白，群下荒\n怠，功美不有，爵祿不持，大夫之憂也；廷無忠臣，國家昏亂，工技不巧，貢職\n不美，春秋後倫，不順天 子，諸侯之憂也；陰陽不和，寒暑不時，以傷庶物，\n諸侯暴亂，擅相攘伐，以殘民人，禮樂不節，財用窮匱，人倫不飭，百姓淫亂，\n天子有司之憂也。今子既上無君 侯有司之勢，而下無大臣職事之官，而擅飾禮\n樂，選人倫，以化齊民，不泰多事乎？且人有八疵，事有四患，不可不察也。非\n其事而事之，謂之摠；莫之顧而進之， 謂之佞；希意道言，謂之諂；不擇是非\n而言，謂之諛；好言人之惡，謂之讒；析交離親，謂之賊；稱譽詐偽以敗惡人，\n謂之慝；不擇善否，兩容頰適，偷拔其所欲， 謂之險。此八疵者，外以亂人，\n內以傷身，君子不友，明君不臣。",
    "language": "zh",
    "source_file": "庄子.md",
    "source_type": "markdown"
  },
  {
    "id": "f0a6e660-a796-4e4d-ae74-103b76462f49",
    "title": "庄子.md",
    "chapter_title": null,
    "content": "所謂四患者：好經大事，變更易常，以挂功名，\n謂之叨；專知擅事，侵人自用，謂之貪；見過不 更，聞諫愈甚，謂之很；人同\n於己則可，不同於己，雖善不善，謂之矜。此四患也。能去八疵，無行四患，而\n始可教已。」\n孔 子愀然而嘆，再拜而起，曰：「丘再逐於魯，削跡於衛，伐樹於宋，圍於陳\n蔡。丘不知所失，而離此四謗者何也？」客淒然變容曰：「甚矣，子之難悟也！\n人有畏 影惡跡而去之走者，舉足愈數而跡愈多，走愈疾而影不離身，自以為尚\n遲，疾走不休，絕力而死。不知處陰以休影，處靜以息跡，愚亦甚矣！子審仁義\n之間，察同異 之際，觀動靜之變，適受與之度，理好惡之情，和喜怒之節，而\n65\n\n## 第66页\n\nWord I-Kuan Tao Headquarters\nPaoli Lee (01/13/2007)\n幾於不免矣。謹修而身，慎守其真，還以物與人，則無所累矣。今不修身而求之\n人，不亦外乎！",
    "language": "zh",
    "source_file": "庄子.md",
    "source_type": "markdown"
  },
  {
    "id": "7d328e7f-0f53-4285-938b-f2ccf3e1a2ab",
    "title": "庄子.md",
    "chapter_title": null,
    "content": "」\n孔 子愀然曰：「請問何謂真？」客曰：「真者，精誠之至也。不精不誠，不能\n動人。故強哭者雖悲不哀，強怒者雖嚴不威，強親者雖笑不和。真悲無聲而哀，\n真怒未 發而威，真親未笑而和。真在內者，神動於外，是所以貴真也。其用於\n人理也，事親則慈孝，事君則忠貞，飲酒則歡樂，處喪則悲哀。忠貞以功為主，\n飲酒以樂為 主，處喪以哀為主，事親以適為主。功成之美，無一其跡矣；事親\n以適，不論所以矣；飲酒以樂，不選其具矣；處喪以哀，無問其禮矣。禮者，世\n俗之所為也；真 者，所以受於天也，自然不可易也。故聖人法天貴真，不拘於\n俗。愚者反此。不能法天而恤於人，不知貴真，祿祿而受變於俗，故不足。惜哉，\n子之蚤湛於人偽而晚 聞大道也！」\n孔子再拜而起曰：「今者丘得遇也，若天幸然。先生不羞而比之服役，而身教之。\n敢問舍所在，請因受業而卒學大道。",
    "language": "zh",
    "source_file": "庄子.md",
    "source_type": "markdown"
  },
  {
    "id": "6174bec7-e133-4293-9234-9b165164cb30",
    "title": "庄子.md",
    "chapter_title": null,
    "content": "」\n客曰：「吾聞之，可與往者與之，至於妙道，不可與往者，不知其道，慎勿與之，\n身乃無咎。子勉之﹗吾去子矣，吾去子矣！」乃剌船而去，延緣葦閒。\n顏 淵還車，子路授綏，孔子不顧，待水波定，不聞拏音而後敢乘。子路旁車而\n問曰：「由得為役久矣，未嘗見夫子遇人如此其威也。萬乘之主，千乘之君，見\n夫子未 嘗不分庭伉禮，夫子猶有倨敖之容。今漁父杖拏逆立，而夫子曲要磬折，\n言拜而應，得無太甚乎﹖門人皆怪夫子矣，漁人何以得此乎﹖」孔子伏軾而嘆，\n曰：「甚 矣，由之難化也！湛於禮義有間矣，而朴鄙之心至今未去。進，吾語\n汝：夫遇長不敬，失禮也；見賢不尊，不仁也。彼非至人，不能下人。下人不精，\n不得其真，故 長傷身。惜哉！不仁之於人也，禍莫大焉，而由獨擅之。且道者，\n萬物之所由也，庶物失之者死，得之者生，為事逆之則敗，順之則成。故道之所\n在，聖人尊之。今 之漁父之於道，可謂有矣，吾敢不敬乎！",
    "language": "zh",
    "source_file": "庄子.md",
    "source_type": "markdown"
  },
  {
    "id": "ca6dc7fc-f1e6-4d77-ae8c-48fc795b57a8",
    "title": "庄子.md",
    "chapter_title": null,
    "content": "」\n列列列列禦禦禦禦寇寇寇寇第第第第三三三三十十十十二二二二\n列御寇之齊，中道而反，遇伯昏瞀人。伯昏瞀人曰：「奚方而反？」曰：「吾驚\n焉。」曰：「惡乎驚？」曰：「吾嘗食於十漿，而五漿先饋。」伯昏瞀人曰：「若\n是，則汝何為驚已？」曰：「夫內誠不解，形諜成光，以外鎮人心，使人輕乎貴\n老，而虀其所患。夫漿人特為食羹之貨，無多餘之贏，其為利也薄，其為權也輕，\n而 猶若是，而況於萬乘之主乎﹖身勞於國，而知盡於事，彼將任我以事，而效\n我以功。吾是以驚。」伯昏瞀人曰：「善哉觀乎！汝處已，人將保汝矣！」無幾\n何而往， 則戶外之屨滿矣。伯昏瞀人北面而立，敦杖蹙之乎頤，立有間，不言\n而出。賓者以告列子，列子提屨，跣而走，暨於門，曰：「先生既來，曾不發藥\n乎？」曰：「已 矣，吾固告汝曰：人將保汝，果保汝矣！",
    "language": "zh",
    "source_file": "庄子.md",
    "source_type": "markdown"
  },
  {
    "id": "6d14f917-a7b0-49f9-9d3b-66f85183fb5b",
    "title": "庄子.md",
    "chapter_title": null,
    "content": "非汝能使人保汝，而\n66\n\n## 第67页\n\nWord I-Kuan Tao Headquarters\nPaoli Lee (01/13/2007)\n汝不能使人無保汝也，而焉用之感豫出異也﹗必且有感，搖而本才，又無謂也。\n與汝游者，又莫汝告 也。彼所小言，盡人毒也。莫覺莫悟，何相孰也﹗巧者勞\n而知者憂，無能者無所求，飽食而敖遊，汎若不繫之舟，虛而敖遊者也！」\n鄭 人緩也，呻吟裘氏之地。祗三年而緩為儒。河潤九里，澤及三族，使其弟墨。\n儒墨相與辯，其父助翟。十年而緩自殺。其父夢之曰：「使而子為墨者，予也，\n闔胡 嘗視其良？既為秋柏之實矣﹖」夫造物者之報人也，不報其人而報其人之\n天，彼故使彼。夫人以己為有以異於人以賤其親，齊人之井飲者相捽也。故曰：\n今之世皆緩 也。自是，有德者以不知也，而況有道者乎！古者謂之遁天之刑。\n聖人安其所安，不安其所不安；眾人安其所不安，不安其所安。",
    "language": "zh",
    "source_file": "庄子.md",
    "source_type": "markdown"
  },
  {
    "id": "d655b2e3-d627-42af-9c04-5372b550b73a",
    "title": "庄子.md",
    "chapter_title": null,
    "content": "莊子曰：「知道易，勿言難。知而不言，所以之天也；知而言之，所以之人也；\n古之人，天而不人。」\n朱泙漫學屠龍於支離益，單千金之家，三年技成而無所用其巧。\n聖人以必不必，故無兵；眾人以不必必之，故多兵。順於兵，故行有求。兵，恃\n之則亡。\n小夫之知，不離苞苴竿牘，敝精神乎蹇淺，而欲兼濟道物，太一形虛。若是者，\n迷惑於宇宙，形累不知太初。彼至人者，歸精神乎無始，而甘冥乎無何有之鄉。\n水流乎無形，發泄乎太清。悲哉乎！汝為知在毫毛，而不知大寧﹗\n宋 人有曹商者，為宋王使秦。其往也，得車數乘；王說之，益車百乘。反於宋，\n見莊子，曰：「夫處窮閭阨巷，困窘織屨，槁項黃馘者，商之所短也；一悟萬乘\n之主 而從車百乘者，商之所長也。」莊子曰：「秦王有病召醫，破癰潰痤者得\n車一乘，舐痔者得車五乘，所治愈下，得車愈多。子豈治其痔邪？何得車之多也？\n子行 矣！」\n魯哀公問乎顏闔曰：「吾以仲尼為貞幹，國其有瘳乎？",
    "language": "zh",
    "source_file": "庄子.md",
    "source_type": "markdown"
  },
  {
    "id": "7697e181-f26f-4736-a628-2910d937a284",
    "title": "庄子.md",
    "chapter_title": null,
    "content": "」曰：「殆哉圾乎仲尼﹗\n方且飾羽而畫，從事華辭，以支為旨，忍性以視民，而不知不信，受乎心，宰乎\n神，夫何足以上民！彼宜女與﹖予頤與﹖誤而可矣！今使民離實學偽，非所以視\n民也，為後世慮，不若休之。難治也！」\n施於人而不忘，非天布也，商賈不齒，雖以事齒之，神者弗齒。\n為外刑者，金與木也；為內刑者，動與過也。宵人之離外刑者，金木訊之；離內\n刑者，陰陽食之。夫免乎外內之刑者，唯真人能之。\n孔 子曰：「凡人心險於山川，難於知天。天猶有春秋冬夏旦暮之期，人者厚貌\n深情。故有貌愿而益，有長若不肖，有順懁而達，有堅而縵，有緩而釬。故其就\n67\n\n## 第68页\n\nWord I-Kuan Tao Headquarters\nPaoli Lee (01/13/2007)\n義若渴 者，其去義若熱。",
    "language": "zh",
    "source_file": "庄子.md",
    "source_type": "markdown"
  },
  {
    "id": "3c3d0be1-55d5-4f9c-9f0e-ce11d614b93f",
    "title": "庄子.md",
    "chapter_title": null,
    "content": "故君子遠使之而觀其忠，近使之而觀其敬，煩使之而\n觀其能，卒然問焉而觀其知，急與之期而觀其信，委之以財而觀其仁，告之以危\n而觀其節，醉 之以酒而觀其側，雜之以處而觀其色。九徵至，不肖人得矣。」\n正考父一命而傴，再命而僂，三命而俯，循牆而走，孰敢不軌！如而夫者，一命\n而呂鉅，再命而於車上舞，三命而名諸父。孰協唐許﹗\n賊莫大乎德有心而心有睫，及其有睫也而內視，內視而敗矣！\n凶德有五，中德為首。何謂中德？中德也者，有以自好也而訾其所不為者也。\n窮有八極，達有三必，形有六府。美、髯、長、大、壯、麗、勇、敢，八者俱過\n人也，因以是窮；緣循、偃仰、困畏不若人，三者俱通達。知慧外通，勇動多怨，\n仁義多責。達生之情者傀，達於知者肖；達大命者隨，達小命者遭。\n人 有見宋王者，錫車十乘。以其十乘驕稚莊子。莊子曰：「河上有家貧恃緯蕭\n而食者，其子沒於淵，得千金之珠。其父謂其子曰：『取石來鍛之！",
    "language": "zh",
    "source_file": "庄子.md",
    "source_type": "markdown"
  },
  {
    "id": "36e7b478-5302-4827-92b0-f3fe237b11bc",
    "title": "庄子.md",
    "chapter_title": null,
    "content": "夫千金之珠，\n必在 九重之淵而驪龍頷下，子能得珠者，必遭其睡也。使驪龍而寤，子尚奚微\n之有哉！』今宋國之深，非直九重之淵也；宋王之猛，非直驪龍也；子能得車者，\n必遭其睡 也。使宋王而寤，子為齏粉夫。」\n或聘於莊子，莊子應其使曰：「子見夫犧牛乎？衣以文繡，食以芻叔，及其牽而\n入於大廟，雖欲為孤犢，其可得乎！」\n莊子將死，弟子欲厚葬之。莊子曰：「吾以天地為棺槨，以日月為連璧，星辰為\n珠璣，萬物為齎送。吾葬具豈不備邪？何以加此！」弟子曰：「吾恐烏鳶之食夫\n子也。」莊子曰：「在上為烏鳶食，在下為螻蟻食，奪彼與此，何其偏也﹗」\n以不平平，其平也不平；以不徵徵，其徵也不徵。明者唯為之使，神者徵之。夫\n明之不勝神也久矣，而愚者恃其所見入於人，其功外也，不亦悲夫！\n天天天天下下下下第第第第三三三三十十十十三三三三\n天 下之治方術者多矣，皆以其有為不可加矣。古之所謂道術者，果惡乎在？曰：\n「無乎不在。",
    "language": "zh",
    "source_file": "庄子.md",
    "source_type": "markdown"
  },
  {
    "id": "3abd5ae1-4573-4387-a547-e50cd1b3d51d",
    "title": "庄子.md",
    "chapter_title": null,
    "content": "」曰︰「神何由降？明何由出？」「聖有所生，王有所成，皆原於\n一。」不離於宗，謂之天人；不離於精，謂之神人；不離於真，謂之至人。以天\n為宗，以德為本，以道為門，兆於變化，謂之聖人。以仁為恩，以義為理，以禮\n為 行，以樂為和，薰然慈仁，謂之君子。以法為分，以名為表，以參為驗，以\n稽為決，其數一二三四是也，百官以此相齒，以事為常，以衣食為主，蕃息畜藏，\n老弱孤 寡為意，皆有以養，民之理也。古之人其備乎！配神明，醇天地，育萬\n物，和天下，澤及百姓，明於本數，係於末度，六通四辟，小大精粗，其運無乎\n68\n\n## 第69页\n\nWord I-Kuan Tao Headquarters\nPaoli Lee (01/13/2007)\n不在。其明而 在數度者，舊法、世傳之史尚多有之；其在於《詩》、《書》、\n《禮》、《樂》者，鄒魯之士、搢紳先生多能明之。",
    "language": "zh",
    "source_file": "庄子.md",
    "source_type": "markdown"
  },
  {
    "id": "aaf80520-cc59-4605-b7bf-51e9ea0c12ee",
    "title": "庄子.md",
    "chapter_title": null,
    "content": "《詩》以道志，《書》以道\n事，《禮》以道行， 《樂》以道和，《易》以道陰陽，《春秋》以道名分。其\n數散於天下而設於中國者，百家之學時或稱而道之。 天 下大亂，賢聖不明，道\n德不一。天下多得一察焉以自好。譬如耳目鼻口，皆有所明，不能相通。猶百家\n眾技也，皆有所長，時有所用。雖然，不該不遍，一曲之士 也。判天地之美，\n析萬物之理，察古人之全，寡能備於天地之美，稱神明之容。是故內聖外王之道，\n闇而不明，鬱而不發，天下之人各為其所欲焉以自為方。悲夫！ 百家往而不反，\n必不合矣！後世之學者，不幸不見天地之純，古人之大體。道術將為天下裂。\n不 侈於後世，不靡於萬物，不暉於數度，以繩墨自矯，而備世之急。古之道術\n有在於是者。墨翟、禽滑厘聞其風而說之。為之大過，已之大順。作為《非樂》，\n命之 曰《節用》；生不歌，死無服。墨子泛愛兼利而非鬥，其道不怒；又好學\n而博，不異，不與先王同，毀古之禮樂。",
    "language": "zh",
    "source_file": "庄子.md",
    "source_type": "markdown"
  },
  {
    "id": "cfb7afb9-70b2-47e8-8c32-a20f032e96a8",
    "title": "庄子.md",
    "chapter_title": null,
    "content": "黃帝有《咸池》，堯有《大章》，舜有\n《大韶》， 禹有《大夏》，湯有《大濩》，文王有辟雍之樂，武王、周公作《武》。\n古之喪禮，貴賤有儀，上下有等，天子棺槨七重，諸侯五重，大夫三重，士再重。\n今墨子獨 生不歌，死無服，桐棺三寸而無槨，以為法式。以此教人，恐不愛人；\n以此自行，固不愛己。未敗墨子道，雖然，歌而非歌，哭而非哭，樂而非樂，是\n果類乎？其生 也勤，其死也薄，其道大觳；使人憂，使人悲，其行難為也。恐\n其不可以為聖人之道，反天下之心。天下不堪。墨子雖獨能任，奈天下何！離於\n天下，其去王也遠 矣！墨子稱道曰：「昔者禹之湮洪水，決江河而通四夷九州\n也，名川三百，支川三千，小者無數。禹親自操橐耜而九雜天下之川；腓無胈，\n脛無毛，沐甚雨，櫛疾 風，置萬國。禹大聖也，而形勞天下也如此。」使後世\n之墨者，多以裘褐為衣，以跂蹻為服，日夜不休，以自苦為極，曰：「不能如此，\n非禹之道也，不足謂墨。",
    "language": "zh",
    "source_file": "庄子.md",
    "source_type": "markdown"
  },
  {
    "id": "5a72132b-4dc8-40f6-b937-04520e9b53fd",
    "title": "庄子.md",
    "chapter_title": null,
    "content": "」 相里勤之弟子，五侯之徒，南方之墨者若獲、已齒、\n鄧陵子之屬，俱誦《墨經》，而倍譎不同，相謂別墨；以堅白同異之辯相訾，以\n觭偶不仵之辭相應；以巨子為聖 人。皆願為之尸，冀得為其後世，至今不決。\n墨翟、禽滑厘之意則是，其行則非也。將使後世之墨者，必以自苦腓無胈、脛無\n毛相進而已矣。亂之上也，治之下也。 雖然，墨子真天下之好也。將求之不得\n也，雖枯槁不舍也，才士也夫！\n不 累於俗，不飾於物，不苟於人，不忮於眾，願天下之安寧以活民命，人我之\n養，畢足而止，以此白心。古之道術有在於是者。宋鈃、尹文聞其風而說之。作\n為華山 之冠以自表，接萬物以別宥為始；語心之容，命之曰「心之行。」以聏\n合歡，以調海內。請欲置之以為主。見侮不辱，救民之鬥，禁攻寢兵，救世之戰。\n以此周行天 下，上說下教。雖天下不取，強聒而不舍者也。故曰：上下見厭而\n強見也。",
    "language": "zh",
    "source_file": "庄子.md",
    "source_type": "markdown"
  },
  {
    "id": "4a511264-1f51-45e1-915e-ba6933ebf41e",
    "title": "庄子.md",
    "chapter_title": null,
    "content": "雖然，其為人太多，其自為太少；曰：「請欲固置五升之飯足矣，先生\n恐不得飽，弟子雖 飢，不忘天下。」日夜不休，曰：「我必得活哉！圖傲乎救\n69\n\n## 第70页\n\nWord I-Kuan Tao Headquarters\nPaoli Lee (01/13/2007)\n世之士哉！」曰：「君子不為苛察，不以身假物。以為無益於天下者，明之不如\n已也。」以禁攻寢兵為 外，以情欲寡淺為內。其小大精粗，其行適至是而止。\n公 而不黨，易而無私，決然無主，趣物而不兩，不顧於慮，不謀於知，於物無\n擇，與之俱往，古之道術有在於是者，彭蒙、田駢、慎到聞其風而說之。齊萬物\n以為 首，曰：「天能覆之而不能載之，地能載之而不能覆之，大道能包之而不\n能辯之。」知萬物皆有所可，有所不可，故曰：「選則不遍，教則不至，道則無\n遺者矣。」 是故慎到棄知去己，而緣不得已。泠汰於物，以為道理。曰：「知\n不知，將薄知而後鄰傷之者也。",
    "language": "zh",
    "source_file": "庄子.md",
    "source_type": "markdown"
  },
  {
    "id": "9d5eae1d-e9ba-4b8d-96bd-cb72e0dd2c46",
    "title": "庄子.md",
    "chapter_title": null,
    "content": "」謑髁無任，而笑天下之尚賢也；縱脫無行，而\n非天下之大聖；椎 拍刓斷，與物宛轉；舍是與非，苟可以免。不師知慮，不知\n前後，魏然而已矣。推而後行，曳而後往，若飄風之還，若羽之旋，若磨石之隧，\n全而無非，動靜無過， 未嘗有罪。是何故？夫無知之物，無建己之患，無用知\n之累，動靜不離於理，是以終身無譽。故曰：「至於若無知之物而已，無用賢聖，\n夫塊不失道。」豪傑相與笑 之曰：「慎到之道，非生人之行，而至死人之理，\n適得怪焉。」田駢亦然，學於彭蒙，得不教焉。彭蒙之師曰：「古之道人，至於\n莫之是、莫之非而已矣。其風窢 然，惡可而言﹖」常反人，不見觀，而不免於\n鯇斷。其所謂道非道，而所言之韙不免於非。彭蒙、田駢、慎到不知道。雖然，\n概乎皆嘗有聞者也。\n以 本為精，以物為粗，以有積為不足，淡然獨與神明居。",
    "language": "zh",
    "source_file": "庄子.md",
    "source_type": "markdown"
  },
  {
    "id": "c887346a-2281-4e53-84ed-21339bff7e10",
    "title": "庄子.md",
    "chapter_title": null,
    "content": "古之道術有在於是者，\n關尹、老聃聞其風而說之，建之以常無有，主之以太一，以濡弱謙下為表，以空\n虛不 毀萬物為實。關尹曰：「在己無居，形物自著。」其動若水，其靜若鏡，\n其應若響。芴乎若亡，寂乎若清。同焉者和，得焉者失。未嘗先人而常隨人。老\n聃曰：「知 其雄，守其雌，為天下谿；知其白，守其辱，為天下谷。」人皆取\n先，己獨取後。曰：「受天下之垢」。人皆取實，己獨取虛，無藏也故有餘，巋\n然而有餘。其行身 也，徐而不費，無為也而笑巧；人皆求福，己獨曲全，曰：\n「苟免於咎」。以深為根，以約為紀。曰：「堅則毀矣，銳則挫矣」。常寬容於\n物，不削於人，可謂至 極。關尹、老聃乎﹗古之博大真人哉！\n芴 漠無形，變化無常，死與生與？天地并與？神明往與？芒乎何之？忽乎何適？\n萬物畢羅，莫足以歸。古之道術有在於是者，莊周聞其風而悅之。以謬悠之說，\n荒唐 之言，無端崖之辭，時恣縱而不儻，不以觭見之也。",
    "language": "zh",
    "source_file": "庄子.md",
    "source_type": "markdown"
  },
  {
    "id": "51425638-033a-496e-b25a-5ba40800783f",
    "title": "庄子.md",
    "chapter_title": null,
    "content": "以天下為沈濁，不可\n與莊語。以卮言為曼衍，以重言為真，以寓言為廣。獨與天地精神往來，而不敖\n倪於萬物。 不譴是非，以與世俗處。其書雖瑰瑋，而連犿無傷也。其辭雖參差，\n而諔詭可觀。彼其充實不可以已。上與造物者游，而下與外死生無終始者為友。\n其於本也，弘大 而辟，深閎而肆﹔其於宗也，可謂稠適而上遂矣。雖然，其應\n於化而解於物也，其理不竭，其來不蛻，芒乎昧乎，未之盡者。\n70\n\n## 第71页\n\nWord I-Kuan Tao Headquarters\nPaoli Lee (01/13/2007)\n惠 施多方，其書五車，其道舛駁，其言也不中。厤物之意，曰：「至大無外，\n謂之大一﹔至小無內，謂之小一。無厚，不可積也，其大千里。天與地卑，山與\n澤平。 日方中方睨，物方生方死。大同而與小同異，此之謂‘小同異’﹔萬物\n畢同畢異，此之謂‘大同異’。南方無窮而有窮。今日適越而昔來。連環可解也。",
    "language": "zh",
    "source_file": "庄子.md",
    "source_type": "markdown"
  },
  {
    "id": "c1b65436-b28e-4fd5-8fec-037181880880",
    "title": "庄子.md",
    "chapter_title": null,
    "content": "我知天之中 央，燕之北、越之南是也。泛愛萬物，天地一體也。」惠施以此為\n大，觀於天下而曉辯者，天下之辯者相與樂之。卵有毛，雞三足。郢有天下，犬\n可以為羊。馬有 卵。丁子有尾。火不熱。山出口。輪不蹍地。目不見。指不至，\n至不絕。龜長於蛇。矩不方，規不可以為圓。鑿不圍枘。飛鳥之景未嘗動也。鏃\n矢之疾，而有不行不 止之時。狗非犬。黃馬驪牛三。白狗黑。孤駒未嘗有母。\n一尺之捶，日取其半，萬世不竭。辯者以此與惠施相應，終身無窮。桓團、公孫\n龍辯者之徒，飾人之心，易 人之意，能勝人之口，不能服人之心，辯者之囿也。\n惠施日以其知與之辯，特與天下之辯者為怪，此其柢也。然惠施之口談，自以為\n最賢，曰：「天地其壯乎，施存 雄而無術。」南方有倚人焉曰黃繚，問天地所\n以不墜不陷，風雨雷霆之故。惠施不辭而應，不慮而對，遍為萬物說。",
    "language": "zh",
    "source_file": "庄子.md",
    "source_type": "markdown"
  },
  {
    "id": "e913ff32-4613-44f0-96b6-b0b21f535746",
    "title": "庄子.md",
    "chapter_title": null,
    "content": "說而不休，\n多而無已，猶以為寡，益之以怪，以 反人為實，而欲以勝人為名，是以與眾不\n適也。弱於德，強於物，其涂噢矣。由天地之道觀惠施之能，其猶一蚊一虻之勞\n者也。其於物也何庸！夫充一尚可，曰愈貴 道，幾矣！惠施不能以此自寧，散\n於萬物而不厭，卒以善辯為名。惜乎！惠施之才，駘蕩而不得，逐萬物而不反，\n是窮響以聲，形與影競走也，悲夫！\n71",
    "language": "zh",
    "source_file": "庄子.md",
    "source_type": "markdown"
  }
]