[
  {
    "id": "28e13feb-4241-4a20-88d7-82a4137c1eef",
    "title": "增廣賢文.md",
    "chapter_title": null,
    "content": "# 增廣賢文\n\n\n## 第1页\n\n增廣賢文\n《增廣資文》又名《昔時賢文》、《古今賢文》。書\n名最早見之于明代萬曆年間的戲曲《牡丹亭》，據此\n可推知此書最遲寫成于萬曆年間。後來，經過明、清\n兩代文人的不斷增補，才改成現在這個模樣，稱《增\n廣昔時賢文》，通稱《增廣賢文》。作者一直未見任\n何書載，只知道清代同治年間儒生周希陶曾進行過重\n訂，很可能是民間創作的結晶。\n《增廣賢文》以有韻的諺語和文獻佳句選編而成，其\n內容十分廣泛，從禮儀道德。典章制度到風物典故、\n天文地理，幾乎無所不含，但中心是講人生哲學、處\n世之道。",
    "language": "zh",
    "source_file": "增廣賢文.md",
    "source_type": "markdown"
  },
  {
    "id": "5227f696-b34e-461a-9bf1-812e20c51f29",
    "title": "增廣賢文.md",
    "chapter_title": null,
    "content": "其中一些諺語、俗語反映了中華民族千百年\n來形成的勤勞樸實、吃苦耐勞的優良傳統，成為寶貴\n的精神財富，如“一年之計在於春，一日之計在於寅”，\n“一飯一粥，當思來之不易，半絲半縷，恒念物力維\n艱”等；許多關於社會、人生方面的內容，經過人世\n滄桑的千錘百煉，成為警世喻人的格言，如“良藥苦\n口利於病，忠言逆耳利於行”，“善有善報，惡有惡\n\n## 第2页\n\n報”，“樂不可極，樂極生悲’等；一些諺語、俗語\n總結了千百年來人們同自然鬥爭的經驗，成為簡明生\n動哲理式的科學知識，如“近水知魚性，近山知鳥音”，\n“近水樓臺先得月，向陽花木早逢春”等。\n昔時賢文，誨汝諄諄，集韻增廣，多見多聞。\n觀今宜鑒古，無古不成今。\n知己知彼，將心比心。\n酒逢知己飲，詩向會人吟。\n相識滿天下，知心能幾人。\n相逢好似初相識，到底終無怨恨心。\n近水知魚性，近山識鳥音。\n易漲易退山溪水，易反易覆小人心。",
    "language": "zh",
    "source_file": "增廣賢文.md",
    "source_type": "markdown"
  },
  {
    "id": "6aa9b5d7-27ed-458d-b8e9-adcc253fe2af",
    "title": "增廣賢文.md",
    "chapter_title": null,
    "content": "運去金成鐵，時來鐵似金，讀書須用意，一字值千\n金。\n逢人且說三分話，未可全拋一片心。\n\n## 第3页\n\n有意栽花花不發，無心插柳柳成陰。\n畫虎畫皮難畫骨，知人知面不知心。\n錢財如糞土，仁義值千金。\n流水下灘非有意，白雲出岫本無心。\n當時若不登高望，誰信東流海洋深。\n路遙知馬力，事久見人心。\n兩人一般心，無錢堪買金，一人一般心，無錢堪買\n針。\n相見易得好，久住難爲人。\n馬行無力皆因瘦，人不風流只爲貧。\n饒人不是癡漢，癡漢便不饒人。\n是親不是親，非親卻是親。\n美不美，鄉中水，親不親，故鄉人。\n鶯花猶怕春光老，豈可教人枉度春。\n\n## 第4页\n\n相逢不飲空歸去，洞口桃花也笑人。\n紅粉佳人休便老，風流才子莫教貧。\n在家不會迎賓客，出外方知少主人。\n黃金無假，阿魏無真。\n客來主不顧，應恐是癡人。\n貧居鬧市無人識，富在深山有遠親。\n誰人背後無人說，哪個人前不說人。\n有錢道真語，無錢語不真。",
    "language": "zh",
    "source_file": "增廣賢文.md",
    "source_type": "markdown"
  },
  {
    "id": "49db3d7e-1987-45c0-973d-0dbe57d56a8b",
    "title": "增廣賢文.md",
    "chapter_title": null,
    "content": "不信但看筵中酒，杯杯先勸有錢人。\n鬧裏有錢，靜處安身。\n來如風雨，去似微塵。\n長江後浪推前浪，世上新人換舊人。\n近水樓台先得月，向陽花木早逢春。\n古人不見今時月，今月曾經照古人。\n\n## 第5页\n\n先到為君，後到為臣。\n莫道君行早，更有早行人。\n莫信直中直，須防仁不仁。\n山中有直樹，世上無直人。\n自恨枝無葉，莫怨太陽偏。\n萬般都是命，半點不由人。\n一年之計在於春，一日之計在於寅，一家之計在於\n和，一生之計在於勤。\n責人之心責己，恕己之心恕人。\n守口如瓶，防意如城。\n甯可人負我，切莫我負人。\n積善成名，積惡滅身。\n再三行善事，第一莫欺心。\n虎生猶可近，人熟不堪親。\n\n## 第6页\n\n來說是非者，便是是非人。\n遠水難救近火，遠親不如近鄰。\n有茶有酒多兄弟，急難何曾見一人。\n人情似紙張張薄，世事如棋局局新。\n山中也有千年樹，世上難逢百歲人。\n力微休負重，言輕莫勸人。\n無錢休入衆，遭難莫尋親。",
    "language": "zh",
    "source_file": "增廣賢文.md",
    "source_type": "markdown"
  },
  {
    "id": "9bae9a44-d1b8-4912-85f1-99e1eb2e9c59",
    "title": "增廣賢文.md",
    "chapter_title": null,
    "content": "平生莫作皺眉事，世上應無切齒人。\n士者國之寶，儒爲席上珍。\n若要斷酒法，醒眼看醉人。\n求人須求大丈夫，濟人須濟急時無。\n渴時一滴如甘露，醉後添杯不如無。\n久住令人賤，頻來親也疏。\n酒中不語真君子，財上分明大丈夫。\n\n## 第7页\n\n出家如初，成佛有餘。\n積黃金白銀千兩，不如明解經書一卷。\n養子不教如養驢，養女不教如養豬。\n有田不耕倉廩虛，有書不讀子孫愚。\n倉廩虛兮歲月乏，子孫愚兮禮義疏。\n同君一席話，勝讀十年書。\n人不通今古，馬牛如襟裾。\n茫茫四海人無數，那個男兒是丈夫。\n白酒釀成緣好客，黃金散盡爲收書。\n救人一命，勝造七級浮屠。\n城門失火，殃及池魚。\n庭前生瑞草，好事不如無。\n欲求生富貴，須下死工夫。\n百年成之不足，一旦敗之有餘。\n\n## 第8页\n\n人心似鐵，官法如爐。\n善化不足，惡化有餘。\n水太清則無魚，人太緊則無智。\n知者減半，愚者全無。\n在家由父，出家從夫。\n癡人畏婦，賢女敬夫。",
    "language": "zh",
    "source_file": "增廣賢文.md",
    "source_type": "markdown"
  },
  {
    "id": "8b76a9ba-ff40-42c9-a909-337d537997a8",
    "title": "增廣賢文.md",
    "chapter_title": null,
    "content": "是非終日有，不聽自然無。\n甯可正而不足，不可邪而有餘。\n甯可信其有，不可信其無。\n竹籬茅舍風光好，道院僧房總不如。\n命裏有時終須有，命裏無時莫強求。\n道院迎仙客，書堂隱相儒。\n庭栽棲鳳竹，池養化龍魚。\n結交須勝己，似我不如無。\n\n## 第9页\n\n但看三五日，相見不如初。\n人情似水分高下，世事如雲任卷舒。\n會說說都是，不會說無理。\n磨刀恨不利，刀利傷人指。\n求財恨不多，財多害人己。\n知足常足，終身不辱。\n知止常止，終身不恥。\n有福傷財，無福傷己。\n差之毫釐，失之千里。\n若登高必自卑，若行遠必自邇。\n三思而行，再思可矣。\n使口不如自走，求人不如求己。\n小時是兄弟，長大各鄉里。\n妒財莫妒食，怨生莫怨死。\n\n## 第10页\n\n人見白頭嗔，我見白頭喜。\n多少少年亡，不到白頭死。\n牆有逢，壁有耳。\n好事不出門，惡事傳千里。\n賊是小人，智過君子。\n君子固窮，小人窮斯濫也。\n貧窮自在，富貴多憂。",
    "language": "zh",
    "source_file": "增廣賢文.md",
    "source_type": "markdown"
  },
  {
    "id": "ef2d9d5d-1ced-4d4c-a072-09500183d245",
    "title": "增廣賢文.md",
    "chapter_title": null,
    "content": "不以我爲德，反以我爲仇。\n甯向直中取，不可曲中求。\n人無遠慮，必有近憂。\n知我者爲我心憂，不知我者為我何求。\n晴天不肯去，直待雨淋頭。\n成事莫說，覆水難收。\n是非只爲多開口，煩惱皆因強出頭。\n\n## 第11页\n\n忍得一時之氣，免得百日之憂。\n近來學得烏龜法，得縮頭時且縮頭。\n懼法朝朝樂，欺公日日憂。\n人生一世，草生一春。\n白髮不隨人而去，看來又是白頭翁。\n月到十五光明少，人到中年萬事休。\n兒孫自有兒孫福，莫把兒孫作馬牛。\n人生不滿百，常懷千歲憂。\n今朝有酒今朝醉，明日愁來明日憂。\n路逢險處難迴避，事到頭來不自由。\n藥能醫假病，酒不解真愁。\n人貧不語，水平不流。\n一家有女百家求，一馬不行百馬憂。\n有花方酌酒，無月不登樓。\n\n## 第12页\n\n三杯通大道，一醉解千愁。\n深山畢竟藏猛虎，大海終須納細流。\n惜花須檢點，愛財莫強求。\n大抵選他肌骨好，不擦紅粉也風流。",
    "language": "zh",
    "source_file": "增廣賢文.md",
    "source_type": "markdown"
  },
  {
    "id": "499d0fdd-8864-4ee7-be63-88e8ef392f4e",
    "title": "增廣賢文.md",
    "chapter_title": null,
    "content": "受恩深處宜先退，得意濃時便可休。\n莫待是非來入耳，從前恩愛反爲仇。\n留得五湖明月在，不愁無處下金鈎。\n休別有魚處，莫戀淺灘頭。\n去時終須去，再三留不住。\n忍一句，息一怒，饒一著，退一步。\n三十不豪，四十不富，五十將近尋死路。\n生不認魂，死不認屍。\n父母恩深終有別，夫妻義重也分離。\n人生似鳥同林宿，大限來時各自飛。\n\n## 第13页\n\n人善被人欺，馬善被人騎。\n人無橫財不富，馬無野草不肥。\n人惡人怕天不怕，人善人欺天不欺。\n善惡到頭終有報，只爭來早與來遲。\n黃河尚有澄清日，豈可人無得運時。\n得寵思辱，安居慮危。\n念念有如臨敵日，心心常似過橋時。\n英雄行險道，富貴似花枝。\n人情莫道春光好，只怕秋來有冷時。\n送君千里 ，終須一別。\n但將冷眼看螃蟹，看你橫行到幾時。\n見事莫說，問事不知。\n閑事休管，無事早歸。\n假袍染就真紅色，也被旁人說是非。\n\n## 第14页\n\n善事可作，惡事莫爲。",
    "language": "zh",
    "source_file": "增廣賢文.md",
    "source_type": "markdown"
  },
  {
    "id": "d6a94a0f-3975-4a22-b79b-795d06cb4fba",
    "title": "增廣賢文.md",
    "chapter_title": null,
    "content": "許人一物，千金不移。\n龍生龍子，虎生豹兒。\n龍遊淺水遭蝦戲，虎落平陽被犬欺。\n一舉首登龍虎榜，十年身到風凰池。\n十年窗下無人問，一舉成名天下知。\n酒債尋常到處有，人生七十古來稀。\n養兒待老，積穀防饑。\n雞豚狗之畜無失其時。\n數口之家可以無饑矣。\n常將有日思無日，莫把無時思有時。\n時來風送騰王閣，運去雷轟薦福碑。\n入門休問榮枯事，觀看容顔便得知。\n官清書吏瘦，神靈廟祝肥。\n\n## 第15页\n\n息卻雷霆之怒，罷卻虎狼之威。\n饒人算之本，輸人算之機。\n好言難得，惡語易施。\n一言既出，駟馬難追。\n道吾好者是吾賊，道吾惡者是吾師。\n路逢險處須當避，不是才人莫獻詩。\n三人同行，必有我師焉，擇其善者而從之，其不善\n者而改之。\n少壯不努力，老大徒傷悲。\n人有善願，天必佑之。\n莫飲卯時酒，昏昏醉到酉。\n莫罵酉時妻，一夜受孤淒。\n種麻得麻，種豆得豆。\n天眼恢恢，疏而不漏。",
    "language": "zh",
    "source_file": "增廣賢文.md",
    "source_type": "markdown"
  },
  {
    "id": "52d223c1-2605-4926-b27e-681e1be0274e",
    "title": "增廣賢文.md",
    "chapter_title": null,
    "content": "## 第16页\n\n見官莫向前，做客莫在後。\n甯添一斗，莫添一口。\n螳螂捕蟬，豈知黃雀在後。\n不求金玉重重貴，但願兒孫個個賢。\n一日夫妻，百世姻緣。\n百世修來同船渡，千世修來共枕眠。\n殺人一萬，自損三千。\n傷人一語，利如刀割。\n枯木逢春猶再發，人無兩度再少年。\n未晚先投宿，雞鳴早看天。\n將相額頭堪走馬，公侯肚裏好撐船。\n富人思來年，窮人思眼前。\n世上若要人情好，賒去物件莫催討。\n死生有命，富貴在天。\n\n## 第17页\n\n擊石原有火，不擊乃無煙。\n爲學始知道，不學亦徒然。\n莫笑他人老，終須還到老。\n但能依本分，終須無煩惱。\n君子愛財，取之有道。\n貞婦愛色，納之以禮。\n善有善報，惡有惡報。\n不是不報，日子未到。\n人而無信，不知其可也。\n一人道好，千人傳實。\n凡事要好，須問三老。\n若爭小可，便失大道。\n年年防饑，夜夜防盜。\n學者如禾如稻，不學者如蒿如草。",
    "language": "zh",
    "source_file": "增廣賢文.md",
    "source_type": "markdown"
  },
  {
    "id": "bfce4c94-a68f-4955-baf9-4446f3ff3747",
    "title": "增廣賢文.md",
    "chapter_title": null,
    "content": "## 第18页\n\n遇飲酒時須飲酒，得高歌處且高歌。\n因風吹火，用力不多。\n不因漁父引，怎得見波濤。\n無求到處人情好，不飲任他酒價高。\n知事少時煩惱少，識人多處是非多。\n入山不怕傷人虎，最怕人情兩面刀。\n強中更有強中手，惡人須用惡人磨。\n會使不在家豪富，風流不用著衣多。\n光陰似箭，日月如梭。\n天時不如地利，地利不如人和。\n黃金未爲貴，安樂值錢多。\n世上萬般皆下品，思量唯有讀書高。\n世間好語佛說盡，天下名山僧佔多。\n爲善最樂，爲惡難逃。\n\n## 第19页\n\n羊有跪乳之恩，鴉有反哺之義。\n你急他不急，人閒心不閒。\n隱惡揚善，執其兩端。\n妻賢夫禍少，子孝父心寬。\n既墜釜甑，反顧無益。\n翻覆之水，收之實難。\n人生知足何時足，人老偷閒且是閒。\n但有綠楊堪繫馬，處處有路通長安。\n見者易，學者難。\n莫認容易得，便作等閒看。\n用心計較般般錯，退步思量事事難。\n道路各別，養家一般。",
    "language": "zh",
    "source_file": "增廣賢文.md",
    "source_type": "markdown"
  },
  {
    "id": "2f7e3652-4a8b-451d-89f9-2fa6f3a1fa93",
    "title": "增廣賢文.md",
    "chapter_title": null,
    "content": "從儉入奢易，從奢入儉難。\n知音說與知音聽，不是知音莫與彈。\n\n## 第20页\n\n點石化爲金，人心猶未足。\n飽了肚，賣了屋。\n他人睨睨，不涉你目。\n他人碌碌，不涉你足。\n誰人不愛子孫賢，誰人不愛千鍾粟。\n莫把真心空計較，兒孫自有兒孫福。\n與人不和，勸人養鵝。\n與人不睦，勸人架屋。\n但行好事，莫問前程。\n河狹水急，人急計生。\n明知山有虎，莫向虎山行。\n路不行不到，事不爲不成。\n人不勸不善，鍾不打不鳴。\n無錢方斷酒，臨老始看經。\n\n## 第21页\n\n點塔七層，不如暗處一燈。\n萬事勸人休瞞昧，舉頭三尺有神明。\n但存方寸土，留與子孫耕。\n滅卻心頭火，提起佛前燈。\n惺惺常不足，懵懵作公卿。\n衆星朗朗，不如孤月獨明。\n兄弟相害，不如自生。\n合理可作，小利莫爭。\n牡丹花好空入目，棗花雖小結實成。\n欺老莫欺少，欺人心不明。\n隨分耕鋤收地利，他時飽暖謝蒼天。\n得忍且忍，得耐且耐。\n不忍不耐，小事成大。",
    "language": "zh",
    "source_file": "增廣賢文.md",
    "source_type": "markdown"
  },
  {
    "id": "d135c2b0-3c4f-44ad-b793-845e69e926e1",
    "title": "增廣賢文.md",
    "chapter_title": null,
    "content": "相論逞英雄，家計漸漸退。\n\n## 第22页\n\n賢婦令夫貴，惡婦令夫敗。\n一人有慶，兆民咸賴。\n人老心未老，人窮志莫窮。\n人無千日好，花無百日紅。\n殺人可恕，情理難容。\n乍富不知新受用，乍貧難改舊家風。\n座上客常滿，杯中酒不空。\n屋漏更遭連夜雨，行船又遇對頭風。\n筍因落籜方成竹，魚爲奔波始化龍。\n記得少年騎竹馬，看看又是白頭翁。\n禮義生於富足，盜賊出於貧窮。\n天上衆星皆拱北，世間無水不朝東。\n君子安貧，達人知命。\n忠言逆耳利於行，良藥苦口利於病。\n\n## 第23页\n\n順天者存，逆天者亡。\n人爲財死，鳥爲食亡。\n夫妻相合好，琴瑟與笙簧。\n有兒貧不久，無子富不長。\n善必壽老，惡必早亡。\n爽口食多偏作藥，快心事過恐生殃。\n富貴定要安本分，貧窮不必枉思量。\n畫水無風空作浪，繡花雖好不聞香。\n貪他一斗米，失卻半年糧。\n爭他一腳豚，反失一肘羊。\n龍歸晚洞雲猶濕，麝過春山草木香。",
    "language": "zh",
    "source_file": "增廣賢文.md",
    "source_type": "markdown"
  },
  {
    "id": "d4114c32-2110-4a11-8290-e8c040d356b1",
    "title": "增廣賢文.md",
    "chapter_title": null,
    "content": "平生只會量人短，何不回頭把自量。\n見善如不及，見惡如探湯。\n人貧志短，馬瘦毛長。\n\n## 第24页\n\n自家心裏急，他人未知忙。\n貧無達士將金贈，病有高人說藥方。\n觸來莫與說，事過心清涼。\n秋至滿山多秀色，春來無處不花香。\n凡人不可貌相，海水不可斗量。\n清清之水，爲土所防。\n濟濟之士，爲酒所傷。\n蒿草之下，或有蘭香。\n茅茨之屋，或有侯王。\n無限朱門生餓殍，幾多白屋出卿。\n醉後乾坤大，壺中日月長。\n萬事皆已定，浮生空白茫。\n千里送毫毛，禮輕仁義重。\n一人傳虛，百人傳實。\n\n## 第25页\n\n世事明如鏡，前程暗似漆。\n人生一世，如駒過隙。\n良田萬頃，日食一升。\n大廈千間，夜眠八尺。\n千經萬典，孝義爲先。\n一字入公門，九牛拖不出。\n衙門八字開，有理無錢莫進來。\n富從升合起，貧因不算來。\n家中無才子，官從何處來。\n萬事不由人計較，一生都是命安排。\n急行慢行，前程只有這些路。\n人間私語，天聞若雷。",
    "language": "zh",
    "source_file": "增廣賢文.md",
    "source_type": "markdown"
  },
  {
    "id": "89dae129-8b20-4ef8-9473-be5418522b0c",
    "title": "增廣賢文.md",
    "chapter_title": null,
    "content": "暗室虧心，神目如電。\n一毫之惡，勸人莫作。\n\n## 第26页\n\n一毫之善，與人方便。\n欺人是禍，饒人是福。\n天眼恢恢，報應甚速。\n聖賢言語，神欽鬼伏。\n人各有心，心各有見。\n口說不如身逢，耳聞不如目見。\n養軍千日，用在一朝。\n國清才子貴，家富小兒驕。\n利刀割體痕易合，惡語傷人恨不消。\n公道世間惟白髮，貴人頭上不曾饒。\n有錢堪出衆，無衣懶出門。\n爲官須作相，及第必爭先。\n苗從地發，樹向枝分。\n父子和而家不退，兄弟和而家不分。\n\n## 第27页\n\n官有正條，民有和約。\n閒時不燒香，急時抱佛腳。\n幸生太平無事日，恐逢年老不多時。\n國亂思良將，家貧思賢妻。\n池塘積水須防旱，田地勤耕足養家。\n根深不怕風搖動，樹正無愁月影斜。\n奉勸君子，各宜守己。\n只此呈示，萬無一失。\n大家藝文天地轉載\n全集字數：5,048 字",
    "language": "zh",
    "source_file": "增廣賢文.md",
    "source_type": "markdown"
  }
]