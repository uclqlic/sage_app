[
  {
    "id": "2baebf51-67c0-46d6-bd89-2471f06590bb",
    "title": "心经.md",
    "chapter_title": null,
    "content": "# 心经\n\n\n## 第1页\n\n【般若波羅蜜多心經】\n觀自在菩薩 行深般若波羅蜜多時 照見五蘊\n皆空 度一切苦厄 舍利子 色不異空 空不\n異色 色即是空 空即是色 受想行識 亦復\n如是 舍利子 是諸法空相 不生不滅 不垢\n不淨 不增不減 是故空中無色 無受想行識\n無眼耳鼻舌身意 無色聲香味觸法 無眼界乃\n至無意識界 無無明 亦無無明盡 乃至無老\n死 亦無老死盡 無苦集滅道 無智亦無得\n以無所得故 菩提薩埵 依般若波羅蜜多故\n心無罣礙 無罣礙故 無有恐怖 遠離顛倒夢\n想 究竟涅槃 三世諸佛 依般若波羅蜜多故\n得阿耨多羅三藐三菩提 故知般若波羅蜜多\n是大神咒 是大明咒 是無上咒 是無等等咒\n能除一切苦 真實不虛 故說般若波羅蜜多咒\n即說咒曰 揭諦揭諦 波羅揭諦 波羅僧揭諦\n菩提娑婆訶",
    "language": "zh",
    "source_file": "心经.md",
    "source_type": "markdown"
  }
]